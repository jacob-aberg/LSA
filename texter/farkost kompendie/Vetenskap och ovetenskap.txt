Vetenskap och ovetenskap 14.1

14. Vetenskap och ovetenskap1
av
SO Hansson och J Jerkert
KTH Filosofi och teknikhistoria

14.1 Introduktion
På några få sekler har vetenskapen omvälvt vår världsbild. Mycket av det som för oss är
självklarheter och sunt förnuft togs av tidigare generationer emot som nyheter från
vetenskapen. Så t.ex. tar nästan alla nu för givet att jorden är klotformad och inte platt.
Vi ser det som självklart att mörker inte är någon särskild substans utan bara frånvaron
av ljus. Vi godtar utan vidare att det ljus som når oss från stjärnorna har färdats i
tusentals eller miljontals år. Vi anser oss själva ha omedvetna psykiska processer utöver
de medvetna tankarna. Allt detta är idéer som för tidigare generationer måste ha tett sig
ovana och främmande.
Eftersom vetenskapen så starkt har präglat vår verklighetsuppfattning är det
naturligt för den som vill påverka andras syn på världen att framställa sina idéer som
vetenskap. På medeltiden beskrev man alla möjliga idéer som om de vore uttolkningar
av kristendomen, för att på det sättet lättare få gehör för dem. På liknande sätt presenteras nu en hel del som vetenskap, trots att det egentligen inte alls är det.
Ibland kan det vara lätt att skilja sådan falsk vetenskap (pseudovetenskap) från
den äkta varan. Så t.ex. är det ett uppenbart exempel på pseudovetenskap när någon i
dag försöker bevisa att jorden är platt. Det finns emellertid också många exempel där
gränsdragningen kan kräva mera eftertanke. Hur ska man t.ex. bedöma ufologin (läran
om flygande tefat och deras besättningar), grafologi (karaktärstolkning ur handstilar)
och evighetsmaskiner? På vilken sida om gränsen hamnar slagrutemännens teorier? De
bibeltrogna geologernas avhandlingar om varför inga fossil är äldre än 6000 år?
Parapsykologin?
14.1.1 Att känna igen fuskverk
Att skilja mellan falskt och äkta i kunskapens hantverk är en uppgift som något
påminner om att skilja mellan fuskverk och äkta hantverk i mera praktiska yrken. Alla
är ju t.ex. angelägna om att den som lagar deras diskho eller bil kan yrkeskonsten och
inte är någon klåpare. Visserligen kan reparationen inte hålla i eviga tider men man vill
ha den så gjord att den håller så länge som möjligt. Diskhon eller bilen ska i vart fall
inte vara sönder redan när reparatören avslutar sitt arbete.
Om sanningen är oss lika kär som våra diskhoar och bilar, bör vi ha samma
inställning till kunskapens hantverk. Innan man låter någon annans tankeverk bli en del
av sin egen uppfattning om världen, bör man förvissa sig om att det inte är något
fuskverk utan ett gott hantverk. Visserligen brukar inte förklaringar hålla i eviga tider
utan kompletteringar och ibland revideringar. Men för den sakens skull finns det ingen
anledning att hålla tillgodo med klåparverk som går sönder så fort man prövar dem.
Hur kan man då skilja mellan vetenskap och ovetenskap? Här ska vi föreslå sju
kännetecken på pseudovetenskap. De är delvis överlappande. Egentligen är de bara sju
olika sätt att bryta mot följande definition på vetenskap: Vetenskap är det systematiska
1

Denna text är en omarbetning och uppdatering av kapitel 2 i Sven Ove Hanssons bok Vetenskap och
ovetenskap, Stockholm 1983.

Vetenskap och ovetenskap 14.2

sökandet efter sådan kunskap som inte beror av den enskilde individen, utan som envar
skulle kunna återfinna eller kontrollera.
Alla exempel på pseudovetenskap som vi träffat på bryter mot minst ett, i regel
flera, av de sju kännetecknen. Naturligtvis räcker det inte att studera påståendenas yttre
form för att kunna skilja mellan vetenskap och ovetenskap. Man måste sätta sig in i de
sakfrågor som det handlar om. Men ofta behovs det förvånansvärt litet fackkunskap för
att märka att något inte stämmer.
14.1.2 Hur man inte ska avfärda
Innan vi lägger fram förslagen till kännetecken på pseudovetenskap, vill vi nämna några
exempel på kriterier som vi inte anser duga i sammanhanget. Det handlar om argument
som ofta används, även i forskarkretsar, för att avfärda pseudovetenskapliga teorier –
men som borde ersättas med bättre argument.
Mycket vanligt är att man hänvisar till vad det är för person som lägger fram
teorin. De allra flesta som sysslar med pseudovetenskap saknar forskarutbildning. De
arbetar isolerat, utan kontakt med universiteten och utan att följa den vetenskapliga
litteraturen inom sitt intresseområde. Naturligtvis är det svårt och mycket sällsynt att
med den arbetsformen göra ett arbete som håller måttet. Men i princip är det inte
omöjligt.
Att avfärda en teori med motivet att dess upphovsman står utanför den
etablerade vetenskapen vore ungefär lika obetänksamt som att fördöma en
möbelstoppning därför att den utförts av någon som inte är medlem av Sveriges
Tapetseraremästares Centralförening. I båda fallen måste man faktiskt se till hur arbetet
är utfört.
Att en person har akademisk titel eller anställning är ingen garanti för att det hon
gör är fullvärdig vetenskap. Det finns exempel på forskare som av olika skäl inte klarat
att fördomsfritt söka sanningen, och som därför engagerat sig för helt ohållbara teorier.2
Så t.ex. har en del akademiker med personlig övertygelse om själens odödlighet visat
sig förbluffande godtrogna inför enkla trick i spiritisternas seansrum.3
Vi bör alltså inte ta för givet att allt som görs vid universiteten är höjt över alla
misstankar. Vem som utarbetat en teori är inget hållbart argument i frågan hur mycket
teorin är värd.
Ett annat vanligt argument mot pseudovetenskapliga teorier är att de strider mot
naturlagar eller allmänt accepterade teorier. Som exempel kan vi tänka oss att någon
lägger fram en teori om att pyramidformade föremål, utöver andra magiska egenskaper,
faller långsammare än andra föremål. Enligt en sådan teori skulle t.ex. en blypyramid –
även frånsett luftmotståndet – falla långsammare än ett blyklot med samma volym.
Många skulle säkert bemöta en sådan teori genom att säga att ”den strider mot
gravitationsteorin, enligt vars formler ett föremåls form saknar betydelse för
fallhastigheten, när man kan bortse från luftmotståndet”. Detta är emellertid inget
tillräckligt argument, om man inte också förklarar varför gravitationsteorin är att lita på.
Ett betydligt bättre argument är att denna teori ”strider mot de omfattande experiment
som visar att ett föremåls form saknar betydelse för fallhastigheten när det faller i
vakuum, där det inte finns något luftmotstånd”. Det allra bästa argumentet är
naturligtvis ett experiment som visar hur pyramider och andra föremål faller i vakuum.
2

Sven Ove Hansson & Per Sandin (red.), Högskolans lågvattenmärken, Stockholm 2000.
Ray Hyman, Scientists and Psychics, s. 119-141 och 375-378 i George O. Abell och Barry Singer (utg.),
Science and the Paranormal, New York 1981. Kate Coleman, Elisabeth Kübler-Ross in the Afterworld of
Entities, New West 30 July 1979, s. 43-50.

3

Vetenskap och ovetenskap 14.3

Det är nämligen våra iakttagelser av omvärlden, och inte de hittillsvarande teorierna,
som ska vara bedömningsgrund för nya eller avvikande teorier.
Många människor har försökt bygga evighetsmaskiner, apparater som ska ge
mer energi än de förbrukar. Enligt välkända fysikaliska teorier är detta inte möjligt. Det
kan vara frestande att avvisa ett förslag på evighetsmaskin med att den exempelvis
”skulle strida mot termodynamikens första huvudsats”. Men det är ingen god
motivering. Ett bättre argument vore att evighetsmaskinen ”skulle strida mot de
omfattande naturiakttagelser och experiment som visar att energin i ett slutet system är
konstant och alltså inte kan nyskapas eller förintas (vilket brukar sammanfattas i
termodynamikens första huvudsats)”. Skillnaden mellan dessa formuleringar kan tyckas
liten, men den är ändå betydelsefull. Det första uttryckssättet kan nämligen missförstås,
och tolkas som att fysiker motsätter sig idéer om evighetsmaskiner av dogmatiska skäl
och inte på grund av gjorda iakttagelser av naturen.
Ytterligare ett vanligt argument mot pseudovetenskapliga teorier är att de strider
mot sunt förnuft. Problemet med sådana resonemang är att ”sunt förnuft” inte är något
en gång för alla givet. Om människor aldrig varit beredda att bryta med de vaneföreställningar som kallas ”sunt förnuft” skulle vi fortfarande ha trott att jorden är platt och
att solen rör sig medan jorden står stilla.
En liten del av de idéer som nu förs fram, och som strider mot sunt förnuft, är
riktiga. De bör införlivas med vår världsbild och med det som i framtiden kommer att
räknas som sunt förnuft. Det gäller att vaska fram guldet bland allt gruset.

14.2 Sju kännetecken på pseudovetenskap
14.2.1 Auktoritetstro
Det första av de sju kännetecknen på pseudovetenskap är att vissa personer tillmäts så
stor förmåga att avgöra vad som är sant och falskt, att andra bara har att rätta sig efter
deras bedömningar. De personer som tillskrivs denna förmåga är i de allra flesta fall
män.
Starka inslag av sådan auktoritetstro finns i många pseudovetenskapliga riktningar, särskilt inom dem som är förbundna med någon viss organisation eller sekt. Ett
av de mest extrema exemplen är Ron Hubbards ställning inom scientologin, som han
själv grundade. Hans första bok i ämnet inleddes på följande sätt: ”Skapandet av
dianetik är en milstolpe för människan, jämförbar med upptäckten av elden och
överlägsen uppfinnandet av hjulet och valvbågen”.4 På försättsbladet står det för övrigt:
”Dianetik är L. Ron Hubbards varumärke med avseende på hans publicerade arbeten.”
Inom scientologernas organisationer vore det helt otänkbart att ifrågasätta Hubbards
ord, och någon annan än han själv har inte nämnvärt bidragit till lärans utveckling eller
uttolkning.
En likartad ställning har Maharishi Mahesh Yogi i Transcendental Meditation
(TM) och Guru Maharaj Ji i Divine Light Mission. Man ifrågasätter inte heller gärna
Helena Blavatsky inom teosofin eller Rudolf Steiner inom antroposofin.5
Liknande auktoritetstro har ibland smugit sig in vid universiteten, t.ex. i form av
dogmatisk marxism eller alltför Freudfixerad psykoanalys. När en vetenskaplig riktning
fastnar vid en enstaka persons auktoritet förlorar den sin spänst och växtkraft.

4

L. Ron Hubbard, Dianetics, 1950. (I en del av de senare upplagorna finns den citerade formuleringen
inte med.)
5
Jesper Jerkert (red.), Antroposofin – en kritisk granskning, Stockholm 2003.

Vetenskap och ovetenskap 14.4

Vetenskapen är till sin natur ett kollektivt göromål (men kräver förstås, som alla andra
sådana, goda individuella bidrag).
Auktoritetstron inom pseudovetenskapen yttrar sig ofta i att man godtar rena
spekulationer och fantasier när de görs av någon viss person. Så t.ex. ser man då och då
annonser där någon driftig bedragare åtar sig att ”kraftigt förhöja din intelligens” mot en
rundligt tilltagen kursavgift. Som försäljningsargument tillkännager han att ”För närvarande använder du bara 10–15% av din hjärnas kapacitet”. Detta har tydligen sagts med
så stor auktoritet att en och annan börjat tro på det, t.ex. Jan Grönholm i boken
Helhetssyn och framtidstro.6
Men i själva verket är det en ren spekulation. Det finns inget sätt att mäta eller
ens grovt uppskatta hur stor del av hjärnans kapacitet man ”använder”. Vem som helst
kan framställa en egen spekulation och säga t.ex. att människor i regel använder 0,35–
0,45% eller 99,7–99,8% av hjärnans kapacitet. Hur vet man då att det som står i annonsen och i Grönholms bok är rätt, och inte någon alternativ spekulation? Eftersom
ingetdera kan bevisas eller göras troligt på något sätt, är det bara auktoritetstron som
kan avgöra vilken spekulation man ska tro på. Den som vill avstå från auktoritetstro bör
då också avstå från att tro på någon av dem.
Ett annat exempel kan nämnas. Rudolf Steiner, antroposofins grundare, hade
följande att säga om rasblandning:
Liksom blodblandningen mellan djursläkten, som är alltför avlägsna från varandra, verkligen kan
döda, så dödades den lågtstående människans gamla klarseende, när hennes blod blandades med
blod från främmande stammar. Hela kulturlivet av idag är ingenting annat än en följd av blodblandningen och man kommer i en icke alltför avlägsen framtid att studera blodblandningens
inflytande och kunna följa den tillbaka i människolivet, när man åter bedriver forskningen från den
här omtalade ståndpunkten. Alltså: blod till blod från i utvecklingen vitt skilda djurarter dödar;
blod till blod från besläktade djurarter dödar icke. Människan upprätthåller sin fysiska organism
också när främmande blod kommer till främmande blod, men den klarseende kraften dör under
inflytande av blodblandningen eller till följd av utomsläktsgiftet.7

Även detta är en ren spekulation. Ändå ingår dessa och liknande idéer i den antroposofiska lärotraditionen. Med samma sorts okritiska tänkande och samma slags
auktoritetstro kan man lika väl hamna i ännu värre former av blods- och rasromantik.
Detta är alldeles vad som hände i Tredje Riket. Den teosofiska traditionens rasmystik,
som även Steiner utgick ifrån, banade vägen för de långt mer extrema former av
auktoritetstro, blodsromantik och rasmysticism som där växte fram.8
14.2.2 Experiment som inte kan upprepas
Det andra kännetecknet är att man förlitar sig på experiment som utförts någon enstaka
gång, men som inte gått att upprepa med samma resultat. Vetenskapen handlar om att
utröna samband i den gemensamma verkligheten. Därför kan den inte bygga på experiment som ger olika resultat beroende på vem som utför dem. Alla iakttagelser och
experiment måste kunna upprepas av andra, och då ge samma resultat.

6

Jan Grönholm, Helhetssyn och framtidstro, Stockholm 1981, s. 43.
Rudolf Steiner, Blod är en mycket egen saft, Stockholm 1965, s. 28-29. Om rasläror i nutida svensk
antroposofi, se Sven Ove Hansson, De svenska antroposoferna och ”negerproblemet”, Folkvett nr 1,
1992, s. 16-20, samt debatt mellan Sven Ove Hansson och Hans Möller i Folkvett nr 2, 1991, s. 23-24 och
nr 3, 1992, s. 16-18.
8
G. L. Mosse, The Mystical Origins of National Socialism, Journal of the History of Ideas 22:81-96,
1961. James Webb, The Occult Establishment, La Salle 1976, s. 61-79 och 275-344. Peter Staudenmaier,
Antroposofi och ekofascism, Folkvett nr 2, 2001, s. 6-41.
7

Vetenskap och ovetenskap 14.5

Därför krävs det också av en vetenskaplig försöksrapport att den ger tillräcklig
information för att andra ska kunna upprepa försöket. Detta är ungefär samma princip
som gäller för tekniska instruktionsböcker och för kakrecept. Vi tänker oss att du får ett
recept på en ny sorts muffins. Du följer noga anvisningarna, men får ändå bara ut klibbiga mjölklumpar ur ugnen. Då ber du förmodligen om ett korrigerat recept. Du skulle
nog bli föga imponerad om du fick höra t.ex. att ”det här receptet fungerade den 17 april
1983, och därmed är det slutgiltigt bevisat att det fungerar”. Antagligen skulle du inte
heller uppskatta beskedet att ”det är dina negativa vibrationer som inverkar på mjölet.
Jag kan baka goda kakor efter det här receptet, men bara om du inte är närvarande, för
mjölet tål inte dina vibrationer”.
Det finns nog inte många som skulle godta ett kakrecept som inte ger resultat när
det upprepas av andra personer och vid andra tidpunkter. Samma krav bör ställas på
vetenskapliga försök. Ett viktigt skäl till detta är att det alltid finns risk för misstag i
laboratoriet, och att dessa bäst kan upptäckas genom att experimentet upprepas av
andra. Ett annat skäl är att det faktiskt av och till förekommer rena bedrägerier i det som
presenteras som försöksrapporter.9
I den pseudovetenskapliga litteraturen finns det gott om ”kakrecept” vars enda
förtjänst är att någon viss person enligt hörsägen ska ha använt dem med framgång. I
Olof Alexanderssons bok Det levande vattnet är hjälten det österrikiska originalet
Viktor Schauberger. Denne trodde att spiralformen har något slags magiska egenskaper.
Om luft eller vatten fördes in i spiralrörelse, skulle så mycket energi frigöras att det
uppstod en evighetsmaskin. Han försökte på 1930-talet konstruera en flygmotor, som
enligt Alexandersson skulle ”suga in och omvandla luften allt medan den flög och
samtidigt framför sig skapa ett vakuum i vilket den kontinuerligt och motståndslöst
kunde röra sig”.10 Om man försöker bygga en motor enligt dessa principer, kommer den
inte att skapa en gnutta energi, än mindre förflytta sig av egen kraft. Den experimentella
fysiken kan utmärkt förklara varför det är så. Ändå skriver Alexandersson:
Det är känt att han byggde åtminstone två sådana maskiner av vilka en förolyckades. Enligt vad
som berättats skulle mycket starka krafter plötsligt ha frigjorts varvid maskinen slets loss från sitt
fundament och flög i taket och slogs sönder. Anordningarna för kontroll av energin skulle alltså ha
varit bristfälliga... När det gäller drivmotorn för flygplan är uppgifterna något säkrare. Redan i
början av andra världskriget förefaller en sådan modell ha fungerat.11

I slutet av 1990-talet började det talas mycket om en ny kroppsdräkt för tävlingssimmare som skulle minska vattenmotståndet och därmed förbättra tiderna. Dräkterna
sades i strömningsmekaniskt hänseende imitera hajskinn. Flera företag marknadsförde
snarlika dräkter. Företaget Speedo påstod att egna experiment visat att dräkterna minskade vattenmotståndet med 7% och förbättrade tiderna med 3%. (Speedo i Australien
hävdade att tiderna skulle förbättras ännu mer.) Även Adidas uppgav att det fanns
vetenskapliga bevis för dräkternas förträfflighet.
Men ett oberoende forskarlag undersökte hur vattenmotståndet påverkades av
dräkten. I deras försök minskade visserligen motståndet något (ca 2%), men skillnaden
var inte statistiskt signifikant.12 Ett helt annat sätt att utvärdera dräkterna tillämpades vid
de amerikanska kvalificeringstävlingarna till OS i Sydney 2000. Om dräkterna hade de
fördelar som tillverkarna uppgav, borde det ha visat sig i resultaten vid dessa tävlingar,
9

Göran Möller, Forskare fuskar, Läkartidningen 79:4834-4840, 1982. Martin Gardner, Science Good,
Bad and Bogus, Buffalo 1981, s. 123-130.
10
Olof Alexandersson, Det levande vattnet, Stockholm 1981, s. 79.
11
Alexandersson, s. 78-79.
12
H. M. Toussaint m.fl., Effect of a fast-skin body suit on drag during front crawl swimming, Sports
Biomechanics 1:1-10, 2002.

Vetenskap och ovetenskap 14.6

då många simmare använde dräkterna. Men resultaten blev precis vad man kunde
förvänta sig om man extrapolerade resultaten från motsvarande kvalificeringstävlingar
1968–1996. Någon inverkan av dräkterna kunde inte spåras.13 Om dräkterna alls har
någon effekt så måste den vara betydligt mindre än vad tillverkarna uppgivit.
Då och då dyker det upp påståenden i veckopressen om att växter skulle ha medvetande och känslor, som kan upptäckas genom att man mäter deras elektriska motstånd. Ursprunget till dessa idéer kommer från Cleve Backster, som efter att ha skött
lögndetektorer vid bl.a. CIA började koppla in sina instrument på växter i stället för
människor. Han har bl.a. rapporterat att detektorer kopplade till växter gör kraftigt
utslag när en räka dödas i närheten.14
När andra upprepat hans försök har de inte alls påträffat några sådana förändringar i växternas elektriska motstånd som Backster påstår sig ha funnit.15 I en tidningsintervju har Backster försökt bortförklara att hans resultat inte gått att upprepa:
Det finns några fenomen som inträder och som gör denna sorts ting mycket svåra. T.ex., så snart
som man är säker på att något kommer att hända, kan det mycket väl hända att det inte gör det. Jag
misstänker att det beror på att man kommunicerar till det biologiska materialet så länge som man
håller sitt medvetande involverat i experimentet.16

Härmed har Backster format en teori som inte kan motbevisas. Men den är värdelös av
samma skäl som det tänkta kakrecept som inte fungerar i din närvaro därför att mjölet
inte skulle tåla dina negativa vibrationer. Experiment som inte tål att upprepas av andra
människor duger inte heller som utgångspunkt för slutsatser som även andra människor
ska kunna lita på.
Ett viktigt exempel på experiment som inte tål att upprepas är de försök där man
påstår sig ha påvisat parapsykologiska fenomen som tankeläsning, klärvoajans m.m. Det
är en vanlig missuppfattning att sådana fenomen skulle vara väl bevisade i rigorösa
försök. I själva verket har det hittills inte framträtt en enda person som i
välkontrollerade och upprepbara försök har kunnat uppvisa en sådan förmåga. Ett flertal
parapsykologer har visserligen rapporterat att vissa personer varit framgångsrika i deras
laboratorier med t.ex. kortgissning. Men när samma personer testats i omsorgsfullt
upplagda försök hos traditionella psykologer, har de inte kunnat gissa kort bättre än på
slumpnivån. En del parapsykologer försöker bortförklara detta med ”negativa
vibrationer”. De påstår att en skeptiker genom sin blotta närvaro kan blockera det sjätte
sinnets funktion.17
Alla hittills publicerade försök där man påstår sig ha påvisat det sjätte sinnet har
kunnat förklaras antingen som trick och bedrägeri eller som omedveten varseblivning
med normala sinnen.18 Många parapsykologer har själva märkt att resultaten uteblivit
när framgångsrika klärvoajanter utsatts för hårdare kontroll. Men även detta kan bortförklaras med ”negativa vibrationer”. Joseph Rhine (1895–1980), ansedd som den store
föregångsmannen inom amerikansk parapsykologi, har uttryckt saken så här:
13

Resultaten refereras i Ross Sanders m.fl., Bodysuit yourself: but first think about it, tillgänglig på
internet: http://www-rohan.sdsu.edu/dept/coachsci/swimming/bodysuit/fiveauth.htm.
14
Cleve Backster, Evidence of Primary Perception in Plant Life, International Journal of Parapsychology
10:329-348, 1968.
15
Arthur W. Galston och Clifford L. Slayman, Plant Sensitivity and Sensations, s. 40-55 och 364-366 i
George O. Abell och Barry Singer (utg.), Science and the Paranormal, New York 1981. J. M. Kmetz,
Plant Primary Perception: The Other Side of the Leaf, Skeptical Inquirer II/2:57-61, 1978.
16
Christian Science Monitor, 11 Dec 1973, s. 9.
17
James Randi, Flim-Flam, Buffalo 1982, s. 40, 140, 242 och 303.
18
Ray Hyman, Psi experiments: Do the best parapsychological experiments justify the claims for psi?,
Experientia 44:315-322, 1988. C. E. M. Hansel, ESP and Parapsychology, Buffalo 1980. David Marks
och Richard Kammann, The Psychology of the Psychic, Buffalo 1980.

Vetenskap och ovetenskap 14.7

Experimentatorer som arbetat länge inom detta område har observerat att resultatet hämmas om
experimentet görs komplicerat, tungrott och långsamt. Säkerhetsåtgärder [mot fusk] som sådana är
i regel distraherande.19

Varför har Rhine och andra som påstår sig ha bevisat parapsykologiska fenomen blivit
trodda i så hög grad, trots att inget enda av de resultat de åberopat har gått att upprepa?
En viktig orsak är säkert att många av oss gärna vill tro att de har rätt. En annan orsak är
att undermålig forskning på detta område – i motsats till verksamhet i t.ex.
Schaubergers eller Backsters anda – har beretts plats vid flera universitet. Men, som
sagt, ingenting blir mera sant av att den som säger det är universitetsprofessor.
14.2.3 Handplockade exempel
Det tredje kännetecknet är att man använder handplockade exempel, när ett slumpmässigt urval vore möjligt. Det händer ofta att man vill veta vad som gäller för alla föremål eller fenomen av ett visst slag, men av praktiska skäl endast kan undersöka en del
av dem. Antag att vi vill veta hur långt svenskregistrerade Saab-bilar har rullat. Genom
att bara plocka ut bilar från de senaste årsmodellerna skulle vi kunna ”bevisa” att svaret
är 2500 mil. Genom att bara plocka ut äldre modeller skulle vi å andra sidan kunna
belägga att svaret är 10000 mil. Även om bägge urvalen vore mycket stora, skulle inget
av dem ha något bevisvärde, eftersom urvalet var beroende av en enskild persons val.
Det krävs alltså ett urval som är oberoende av den person som gör urvalet, ett
urval som bygger på att det är lika sannolikt att välja vilken som helst av de bilar som vi
önskar uttala oss om. Detta är liktydigt med att göra ett slumpmässigt urval.
En av många pseudovetenskapliga teorier som bygger på sneda urval i bevismaterialet är teorin om de s.k. biorytmerna. Denna teori skapades på 1890-talet av den
tyske kirurgen Wilhelm Fliess. Han trodde att människors liv styrs av två cykler, som
båda startar vid födelseögonblicket. Den ena har en period om exakt 28 dagar, och sägs
styra känslolivet. Den andra har en period om exakt 23 dagar och sägs styra bl.a. fysisk
styrka och hälsa. Fliess’ efterföljare har lagt till en tredje cykel, som har en period om
33 dagar och som sägs styra intellektet.
De argument som lagts fram för biorytmerna bygger i huvudsak på handplockade exempel. Så t.ex. skriver Kichinosuke Tatai i sin bok om biorytmer:
Den 15 september 1973 dog den nittioettårige kung Gustav VI av Sverige, som både studerade
arkitektur och var specialist på kinesisk keramik. Han dog på sin kritiska dag i känslocykeln.
Samma år, den 22 oktober, dog den världsberömde cellisten och förespråkaren för frihet och
mänskliga rättigheter, Pablo Casals, på sin kritiska dag i den intellektuella cykeln.20

Tatai redovisar ytterligare ett antal exempel av samma slag. Men med sådana här handplockade exempel går det att bevisa i stort sett vad som helst. Om man verkligen seriöst
vill pröva biorytm-teorin måste man i stället göra ett slumpvis urval av människor, söka
upp någon viss typ av anmärkningsvärda händelser i deras liv och sedan räkna ut var i
cyklerna dessa händelser inträffade. Ett flertal sådana undersökningar har gjorts. Resultaten ger inget som helst stöd för teorin om biorytmer.21
Sigmund Freud, som var nära vän med Wilhelm Fliess, blev fast övertygad om
biorytmerna. Han förde anteckningar om händelser från sitt eget, sin familjs och sina
patienters liv, som han försökte sätta i samband med teorin om biorytmer. Fliess
använde också i sina skrifter flera exempel som han fått av Freud. Eftersom Freud bara
19

J. B. Rhine, The Reach of the Mind, New York 1947, s. 38.
Kichinosuke Tatai, Biorhythm for Health Design, Tokyo 1977, s. 103.
21
W. S. Bainbridge, Biorhythms: Evaluating a Pseudoscience, Skeptical Inquirer II/2:40-56, 1978. T. M.
Hines, Biorhythm Theory: A Critical Review, Skeptical Inquirer III/4:26-36, 1979.
20

Vetenskap och ovetenskap 14.8

letade efter bekräftelser på Fliess’ teorier, och inte efter motexempel, har de exempel
han fann inget bevisvärde.22
Det svenska företaget Nilemark Energiprodukter säljer en s.k. vattenprocessor,
som sägs kunna rena vatten genom att fästas utanpå vattenledningar. Apparaten kommer
aldrig i kontakt med vattnet och är varken elektrisk eller magnetisk. Den består bara av
två metallplattor, och den kräver inget batteri eller annan energitillförsel. Med andra ord
borde den enligt känd fysik inte kunna ha någon inverkan på vattnet. Om apparaten
verkligen kan rena vatten så borde det ligga i Nilemarks intresse att dokumentera det på
ett vetenskapligt godtagbart sätt. Men så har inte skett. På företagets hemsida finns
handplockade positiva vittnesmål. Under rubriken ”Test results” finner man bara en
suddig bild av ett intyg från den biltvättsansvarige på Preem i Karlstad.23
Bevisförsök utifrån handplockade exempel är mycket vanliga i den pseudovetenskapliga litteraturen. Astrologer använder samma slags argument. Siare som påstår sig
ha förutsagt olika händelser grundar detta på ett litet urval ur en hel mängd spådomar
som till övervägande delen slagit slint.24
Det är heller inte förvånande att även de kvacksalvare som använder helt
effektlösa behandlingsmetoder kan visa upp ett flertal ”framgångsrikt behandlade fall”.
Det finns nämligen, även vid svåra sjukdomar, en liten andel av patienterna som
tillfrisknar av sig själva, genom kroppens egna försvarsmekanismer. Om man delar ut
elfenbenspulver eller handpåläggningar till tillräckligt många sjuka människor kan man
nästan vara säker på att en eller annan tillfrisknar från en ”obotlig” sjukdom. Till detta
kommer naturligtvis suggestionskraften, som ibland kan påverka en sjukdoms förlopp.
Som exempel på kvacksalveri kan vi ta slagrutemannen Bertil Pettersson, som
uppger sig ha förbättrat hälsan hos tusentals personer med s.k. virvlat vatten.25 Virvlat
vatten är alldeles vanligt vatten som passerat genom ett spiralformat rör. Somliga tror att
sådant vatten har hälsobringande egenskaper. Några systematiska studier av det virvlade
vattnets eventuella effekter har Pettersson inte bedrivit, utan han förlitar sig på handplockade exempel. Det är betydelselöst hur många exemplen är, så länge de är handplockade.
14.2.4 Ovilja till prövning
Det fjärde kännetecknet är: Man försöker inte pröva teorin mot verkligheten, trots att
detta vore möjligt. En vetenskaplig teori har sitt fulla och sitt enda värde i att den ger en
god beskrivning av verkligheten. Innan man påstår att en teori är sann måste man därför
jämföra den så noga som möjligt med iakttagelser som redan är gjorda eller som vid tillfället är möjliga att göra. När nya iakttagelser framkommer som har betydelse för teorin,
måste man ompröva teorin mot dessa nya iakttagelser.
Den som avstår från denna prövning och omprövning mot verkligheten har
också gått ifrån det ständiga sökande efter allt bättre verklighetsbilder som är
vetenskapens särmärke. Resultatet blir döda, stela dogmer i stället för levande, växande
kunskap. De flesta former av pseudovetenskap bär tydliga tecken på sådan förstelning.
Scientologerna påstår sig, med Hubbards ord, kunna bota ”alla oorganiska,
mentala sjukdomar och alla organiska, psykosomatiska sjukdomar med visshet om att
22

Om Freud och Fliess, se Frank J. Sullaway, Freud, Biologist of the Mind, Bungay 1979, s. 135-237
(kap 5-6).
23
Se http://www.nilemarkenergiprodukter.se. I Uppfinnaren & Konstruktören nr 5/2001 framgår f.ö. att
problemen återkom på biltvätten efter ett par veckor (http://www.uppfinnaren.com/nr5_01/nilisen.htm).
24
Gary Alan Fine, Psychics, Clairvoyance and The Real World, The Zetetic I/1:25-33, 1976.
25
Produkter som grundas på Petterssons idéer marknadsförs på http://www.plusminus.se.

Vetenskap och ovetenskap 14.9

alla fall utan åtskillnad blir fullständigt botade”.26 Som psykosomatiska räknar han
minst 70 av alla sjukdomar, bl.a. reumatism, allergier, astma och magsår. ”Migrän är
psykosomatisk och botas tillsammans med de övriga utan undantag med
dianetikterapi.”27 Såvitt bekant har Hubbard och hans följe inte tagit något som helst
initiativ till en prövning av dessa påståenden som, om de vore sanna, skulle
revolutionera läkarvetenskapen.
Transcendental Meditation (TM) anordnar i bl.a. USA, Australien och Schweiz
sexveckorskurser för ca 20 000 kr, där man påstås kunna lära sig att levitera, dvs. att
sväva i luften i strid mot tyngdlagen. Det vore ganska enkelt att undersöka om TM
verkligen lyckas upphäva tyngdkraften, men sekten har avstått från att låta detta prövas
när den blivit erbjuden en undersökning.28
Tysken Wolfgang Röder är en återkommande rubrikmakare i svenska
kvällstidningar. Varje sommar förutsäger han det svenska sommarvädret. Ibland uppges
det att Röder skulle vara professor i meteorologi i Berlin, men så är inte fallet, och han
har f.ö. heller inte disputerat. Både tyska och svenska meteorologer tar avstånd från
hans metoder. Enligt en sammanställning som gjordes 2003 har Röder under de sex
föregående åren lyckats sämre med sina sommarprognoser än man kunde förvänta sig
om han kastat krona och klave. Röder bemötte kritiken med att han använder en ny
metod och att han haft inkörningsproblem. Trots att prognosernas träffsäkerhet kan
bedömas i efterhand har Röder hittills inte varit beredd att låta sådana bedömningar få
avgöra om hans metod fungerar eller ej.29
Astrologin hävdar en rad olika samband mellan himlakropparnas lägen vid födelsen och händelser i en människas senare liv. Om sådana samband verkligen fanns,
skulle man kunna bekräfta dem och lära känna dem bättre genom statistiska
undersökningar. Astrologerna har i allmänhet inte intresserat sig för sådana utredningar.
De studier som gjorts tyder inte alls på några samband av det slag som astrologin påstår
finnas.30 Att horoskop ändå verkar att ”stämma in” beror på att de innehåller
mångtydiga fraser som stämmer in på de flesta, men vars mångtydighet ändå är svår att
upptäcka.31
På teknikens område kan ovilja till prövning yttra sig i att man aldrig bygger en
maskin som man hävdar fungerar trots omvärldens skepsis. Det bästa sättet att övertyga
tvivlarna måste ju vara att visa upp ett fungerande exemplar! Låt oss ta två exempel från
evighetsmaskinernas värld. Amerikanen Joseph Newman har propagerat för sina elektromagnetiska energimaskiner i över 30 år. Intresset för hans påståenden stod på topp i
mitten av 1980-talet, då han lyckades få flera politiker att engagera sig i saken. Även

26

L. Ron Hubbard, Dianetik [svensk upplaga], Köpenhamn 1981, s. 6.
Hubbard, s. 95.
28
Mark Plummer, Skeptics to test levitation claims, The Skeptic (Melbourne) no1, s. 3, 1981. Kendrick
Frazier, Levitation for a fee in New Zealand, Skeptical Inquirer IV/2:6-7, 1980. Kendrich Frazier, Levity
in ”Levitation”, Skeptical Inquirer VI/2:11-12, 1982. Kurt Ejstrup, Transcendental Meditation, Det
Ukendte (Köpenhamn) juni/juli 1982, s. 193-199.
29
Per Snaprud, Bluffprofessor Röder i blåsväder, Dagens Nyheter 15 juni 2003, s. 8.
30
G. O. Abell, Astrology, s. 70-94 och 370-371 i Abell och Singer enl. not 1. I. W. Kelly, Astrology and
Science, Psychological Reports 44:1231-1240, 1979. D. H. Saklofske m.fl., An Empirical Study of Personality and Astrological Factors, Journal of Psychology 110:275-280, 1982. Beträffande en svensk
undersökning som på grund av sina felkällor inte tillåter några slutsatser om astrologin, se Tor Sandqvist,
Till frågan om tillförlitligheten hos Lundapsykologernas planeter, s. 142-188 i Sven Ove Hansson och Per
Sandin (utg.), Högskolans lågvattenmärken, Stockholm 2000.
31
Ray Hyman, ”Cold Reading”: How to Convince Strangers that You Know All About Them, The Zetetic
I/2:18-37, 1977. David Marks och Richard Kammann, The Psychology of the Psychic, Buffalo 1980, s.
187-193.
27

Vetenskap och ovetenskap 14.10

svenska Vattenfall visade intresse.32 Newman har aldrig byggt något fungerande exemplar. Icke desto mindre fortsätter han oförtrutet att hävda att hans idéer är riktiga.33
Ryssen Vladimir Kangas, bosatt i Sverige, påstår att hans maskin kan utvinna
energi ur corioliskraften, som enligt gängse fysik är en fiktiv kraft som uppkommer när
man betraktar en kropp i ett roterande referenssystem. Kangas har lyckats få statliga
Innovationscentrum att anslå 135 000 kr till patentkostnader.34 Men någon fungerande
apparat har han inte visat upp, trots att han påstår att en prototyp byggts flera år
tidigare.35
14.2.5 Likgiltighet inför motsägande fakta
Det femte kännetecknet, som hänger nära samman med det föregående, är att man
hävdar att teorin är helt riktig, trots att det finns iakttagelser eller experiment som den
inte stämmer med. Vill man med sin teori beskriva verkligheten, måste man ta allvarligt
på varje avvikelse mellan teorin och verkligheten. En sådan avvikelse kan nämligen
leda till att teorin måste justeras eller helt överges.
I de mest flagranta exemplen på detta kännetecken byggs en hel pseudovetenskap upp på felaktiga faktauppgifter. Flera av de mest framgångsrika författarna
inom genren har arbetat på detta sätt. Tre av de mest framträdande är Charles Berlitz,
Erich von Däniken och Michael Drosnin.
Charles Berlitz utgav 1975 boken Dödens triangel (The Bermuda Triangle) som
översatts till ett tjugotal språk, sålts i över fem miljoner exemplar och gjort författaren
till mångmiljonär.36 Han hävdar där att ett stort antal fartyg och flygplan försvunnit under mystiska omständigheter i ett triangelformat havsområde mellan Puerto Rico, Bermudaöarna och södra Florida. Boken är fylld av skildringar om hur olika farkoster försvunnit spårlöst i triangeln vid lugnt väder. Alltsammans ger intrycket att triangeln har
ödesdigra egenskaper.
Flygpiloten Larry Kusche tog sig före att granska faktaunderlaget till alla de försvinnanden Berlitz rapporterade. Med hjälp av bl.a. Lloyd’s fartygsregister i London
och den amerikanska kustbevakningens arkiv fick han fram pålitliga uppgifter. Resultatet blev förödande för Berlitz. Många av de farkoster som denne påstod hade
försvunnit i Bermudatriangeln hade i själva verket förolyckats på annat håll, ibland så
långt borta som i Stilla havet eller invid Irlands kust. En del av de fartyg och flygplan
som enligt Berlitz skulle ha gått under i Bermudatriangeln vid stiltje, gick i själva verket
till botten under mycket svår väderlek. När alla de felaktiga uppgifterna korrigerats,
återstår en olycksfrekvens i Bermudatriangeln som inte är större än i andra vatten med
lika stor trafik.37
Detta har dock inte hindrat Berlitz från att fortsätta sin lukrativa verksamhet. I
nya böcker och artiklar upprepar han de påståenden som Kusche så grundligt har motbevisat.
Erich von Däniken är en schweizisk författare, som varit ännu mera
framgångsrik än Charles Berlitz. Hans böcker har sålts i mer än 50 miljoner exemplar.38
Han försöker där bevisa att mänskligheten tidigare under sin historia fått besök av

32

Hanno Essén, Vetenskapen och evighetsmaskinerna, Folkvett nr 2, 1994, s. 4-13.
Se http://www.josephnewman.com.
34
Björn Forsman, Evighetsmaskinen som fått patent, Ny Teknik nr 10, 2002, s. 22-23.
35
Björn Forsman, Uppfinnare har hittat energikälla, Göteborgs-Posten 1999-12-20, s. 38.
36
P. J. Klass, recension av C. Berlitz ”Without a Trace”, Skeptical Inquirer II/1:97-102, 1977.
37
Larry Kusche, The Bermuda Triangle Mystery – Solved, New York 1975.
38
E. C. Krupp, Recasting the Past, s. 253-295 och 385-389 i Abell och Singer enl. not 1.
33

Vetenskap och ovetenskap 14.11

intelligenta varelser från andra planeter. Storslagna byggnader och tekniska framsteg i
äldre civilisationer förklaras genomgående som resultat av lärdomar utifrån.
Ett av de många bevis von Däniken anför är namnet på en liten ö i Nilen:
Redan i de äldsta skrifterna kallas denna ö Elefantine, därför att den såg ut som en elefant. Och det
stämmer: ön ser ut som en elefant. Men hur kunde de gamla egyptierna veta det, eftersom enda
möjligheten att fastställa den saken är att se ner på ön från ett flygplan? Det finns nämligen inget
berg i närheten, som ger utsikt på ön!39

Slutsatsen skulle alltså vara att någon har sett ön från luften för mycket länge sedan,
märkt att den har formen av en elefant och därför gett ön dess namn. Detta förefaller
vara ett rimligt indicium för teorin om forna besökare från yttre rymden – ända tills man
kontrollerar fakta.
Faktakontrollen består i det här fallet av att slå upp ön på en karta, vilket von
Däniken uppenbarligen inte makat sig att göra. Det visar sig då att ön inte
tillnärmelsevis har formen av en elefant. Närmare efterforskningar visar att Elefantine
fått sitt namn efter den handel med elfenben som bedrivits där.40 Detta är bara ett
exempel på ett stort antal faktafel hos von Däniken som han har upprepat i bok efter
bok, helt oberörd av kritiken.
Den amerikanske journalisten Michael Drosnin publicerade 1997 en bok med
titeln The Bible Code, som sålde i stora upplagor över hela världen.41 Drosnin tog bort
alla skiljetecken och mellanrum i den redan från början vokallösa hebreiska texten som
omfattar de fem moseböckerna, och letade sedan efter nya ord, bildade genom att ta
någon startbokstav och sedan läsa var n-te bokstav, där n är ett heltal. Då och då framträder begripliga ord i dessa nya strängar av bokstäver. (Ett enkelt exempel: ur det engelska ordet ”generalization” kan man med n = 3 få ”nazi”.) Drosnin letade efter ord som
kunde knytas till någon historisk händelse, såsom mordet på den israeliska premiärministern Yitzhak Rabin 1995. Och han fann verkligen många ord som kunde associeras
till sådana händelser. (Olika ord har olika n-värden.) Drosnin drog slutsatsen att en
mängd historiska händelser på detta märkliga sätt finns kodade, förutsagda, i moseböckerna (Torah).
Det är inte alldeles lätt att statistiskt räkna ut hur många begripliga ord med
möjlig historisk anknytning som slumpmässigt bör dyka upp om man använder
Drosnins metod. (Helt säkert är det dock lättare att finna sådana ord i en text utan
vokaler – såsom ofta är fallet i hebreiska och arabiska – än i en text med vokaler. Om
svenskan saknade vokaler skulle t.ex. ”mn” kunna uttydas ”man”, ”men”, ”min”,
”mena”, ”amen”, ”imman”, ”ämna”, osv.) Om man emellertid i helt andra texter av
jämförbar längd, på hebreiska eller andra språk, kan finna liknande omfattande
kombinationer av ord som Drosnin fann i Torah, så talar detta starkt emot att det skulle
vara något märkligt med Drosnins fynd. Forskaren Brendan McKay har funnit mängder
av sådana ”förutsägelser” i exempelvis de engelska upplagorna av Moby Dick och Krig
och fred, bl.a. en imponerande samling ord som kan knytas till Kennedy-mordet.42
Drosnin fick sin ursprungliga idé från en statistisk artikel. Även denna artikel har blivit
vederlagd.43 Bibelkoden har alltså visat sig vara en illusion. Drosnin har dock inte tagit
hänsyn till någon utomstående kritik, utan har istället givit ut en ny bok där han
upprepar sitt tidigare budskap och dessutom hävdar att terrorattacken i New York den

39

Erich von Däniken, Olösta gåtor ur mänsklighetens förflutna, Stockholm 1974, s. 91-92.
Ronald Story, The Space-Gods Revealed, New York 1980, s. 90-91.
41
M. Drosnin, The Bibel Code, New York 1997. Svensk översättning: Bibelkoden, Stockholm 1998.
42
http://cs.anu.edu.au/~bdm/dilugim/torah.html.
43
B. McKay m.fl., Solving the Bible Code puzzle, Statistical Science 14:150-173, 1999.
40

Vetenskap och ovetenskap 14.12

11 september 2001 också fanns förutsagd i Torah.44 Drosnin har också gjort stora
ansträngningar att få gehör för sina idéer hos politiker och statsmän över hela världen.
14.2.6 Inbyggda undanflykter
Även det sjätte kännetecknet handlar om förhållningssättet till de motbevis som andra
kan komma att framlägga mot teorin. Det är att man begär att teorin ska prövas på
sådana villkor att den bara kan bekräftas, aldrig motsägas, av prövningens resultat,
vilket detta än blir.
Teorier brukar innehålla förutsägelser om att man kan iaktta vissa fenomen eller
att man kan uppnå något visst resultat i ett experiment. Låt oss anta att vi lägger fram en
teori som medför en viss förutsägelse. Det skulle t.ex. kunna vara en teori om metallen
zinks inverkan på växter, och förutsägelsen skulle kunna vara att pelargonier växer
långsammare om man lägger zinkplattor i jorden.
Du kanske är intresserad av att pröva denna teori, och odlar därför 50
pelargonior med zink och 50 utan. Om de plantor som utsattes för zink verkligen
försenades i sin tillväxt, skulle vi säkert vilja ta detta som ett stöd för vår teori.
Förmodligen skulle du acceptera detta, men du skulle säkert också anse det som ett
avbräck för teorin om de växter som utsatts för zink växte snabbare eller lika snabbt
som de utan zink. Det vore orimligt av oss att begära att prövningen skulle ske under
förutsättningen att ”om försöket visar att zink minskar tillväxten så stödjer det teorin.
Men om försöket visar motsatsen eller ingen skillnad, så kan man inte dra någon slutsats
ur det.”
En prövning värd namnet måste kunna ge antingen positivt eller negativt resultat
för den teori som prövas, beroende på utgången. Den som begär att hans teori ska
prövas med möjlighet endast till positiva utfall, försöker undandra sig andras
motargument på ett sätt som är oförenligt med ett fördomsfritt sanningssökande.
Det finns gott om exempel från olika pseudoteorier på denna sorts inbyggda
undanflykter. Om astrologens förutsägelser skulle slå in, tillskriver han stjärntydningen
en ny triumf. Om spådomen kommer till korta, talar han i stället om att stjärnorna
endast ”ger tendenser” och aldrig betvingar ödet. Om han dessutom med någon lämplig
förevändning motsätter sig statistiska undersökningar av astrologins utfall, har han helt
avskärmat sig från de motargument som andra kan komma med.
De som försöker bota människor genom helbrägdagörelse förefaller ha ungefär
samma attityd. Om den sjuke blir frisk, förklaras detta med att handpåläggaren har
särskilt nära kontakt med Den Högste. Om däremot någon dör som avstått från
läkarvård till förmån för utlovade under, finns det oräkneliga bortförklaringar som alla
har det gemensamt att underverkslöftena står utan skuld. Propåer om statistiska
undersökningar avfärdas i detta fall säkert som helgerån, varför försvarsmuren mot
andras motargument även här är fullständig.
Många rutgängare (slagrutemän) tror på s.k. jordstrålning, ett slags mystisk energi som sägs finnas överallt men som särskilt anses gå fram i linjer som bildar ett rutnät
över hela jordklotet. Linjerna kan inte detekteras med konventionella mätinstrument,
utan endast med slagruta och dylikt. Anhängarna tror i regel på flera linjesystem, varav
det mest bekanta är currylinjer, uppkallade efter en tysk läkare vid namn Curry.
Linjerna anses gå med några meters mellanrum i såväl nordost-sydvästlig som nordvästsydostlig riktning. Platserna där två linjer skär varandra kallas currykryss eller
currykors. Anhängarna hävdar att linjerna, och i än högre grad kryssen, är dåliga
44

M. Drosnin, The Bible Code II: Countdown, New York 2002. Svensk översättning: Bibelkoden II. Nedräkningen, Stockholm 2003.

Vetenskap och ovetenskap 14.13

växtplatser. Om detta vore sant borde man lätt kunna upptäcka ett rutmönster på ett
godtyckligt flygfotografi över en åker. Men några sådana mönster syns inte. Sven Lind,
ordförande i Svenska Slagruteförbundet, förklarar varför:
Om växten står precis mitt i ett negativt Curry-kors drar auran ihop sig så mycket att det knappast
blir någon aura kvar. Individen kommer att föra ett kraftigt hämmat liv eller helt dö ut. Om en
annan individ ställer sig tillräckligt nära, som fallet är i en åker eller gräsmatta delar individerna på
en del av auran. En individ som står mitt i ett negativt Curry-kors får då kraft från grannens aura
och kan i bästa fall överleva och bli så livsduglig att vi inte observerar den svaga växtligheten. Det
är lätt att kontrollera att auran uppför sig på nämnda vis.45

Vad Lind i praktiken säger är att currykryssen är dåliga växtplatser, men att det inte
syns på växterna. En sådan teori kan aldrig motbevisas.
Ett tygstycke som den döde Jesus ska ha varit svept i, och som därför sägs ha
bevarat drag av hans ansikte, förvaras sedan länge i Turin (den s.k. Turin-svepningen).
Forskare har länge misstänkt att det rör sig om en medeltida förfalskning, och under de
senaste decennierna har flera undersökningar bekräftat att så är fallet, och en C14-datering har visat att att tygstycket är mindre än 1000 år gammalt. Svepningens förespråkare
har dock inte låtit sig nedslås. Så här skriver fil dr Tamila Resjetnikova:
Jag var från början säker på att alla försök att bestämma tygets ålder genom datering med radioaktivt kol var dömda att misslyckas. Min övertygelse var grundad på Remi Chauvins upptäckt att
människor kan ändra den radioaktiva klyvningens hastighet med tankekraft, dvs. med psi-energi
(…) Det var därför jag gladdes när jag fick se resultaten av den biofysiska undersökning som
visade att svepningen skulle vara alltför ung. Skeptikerna förstod det inte, men från mina
utgångspunkter bevisade detta dess äkthet.46

Resjetnikovas teori är konstruerad så att hon aldrig behöver överge sin tro, oavsett vilka
resultat vetenskapen kommer till.
Det har förts en debatt bland forskare om även t.ex. Freuds psykoanalys innehåller undanflykter från negativa resultat. Ett av de argument som använts är det
följande: Freud har i en av sina skrifter gjort gällande att ett sadistiskt överjag kan
förorsakas av att man i barnaåren haft en hårdhjärtad och våldsam far, som skapat ett
behov av bestraffning.47 Antag att någon gjorde en undersökning för att pröva om detta
stämmer, och tvärtom fann att tecken på sadistiska överjag är vanligast hos dem vars
fäder varit ömsinta och eftergivna. En hängiven freudian skulle inte behöva anse att
detta resultat motsäger teorin. Det kan nämligen också hävdas att om fadern är
släpphänt, får barnet inget utlopp för sin aggressivitet på annat sätt än genom att vända
den inåt. Således är det just dessa barn som får ett sadistiskt överjag, något som Freud
också (vid ett annat tillfälle) har sagt.48
Detta enda exempel är naturligtvis inte tillräckligt för att avfärda hela
psykoanalysen som pseudovetenskap. Det avgörande är om psykoanalysen kan redovisa
andra, mera entydiga förutsägelser, som kan prövas genom olika slags undersökningar.
Psykoanalytikerna har hittills inte ägnat särskilt mycken möda åt att göra sina teorier
åtkomliga för sådan prövning. Innan betydligt mer arbete lagts ned på detta finns det
enligt vår mening inte fullgoda skäl att betrakta de psykoanalytiska teorierna som
vetenskapligt prövade.49 (Detta resonemang gäller frågan om psykoanalysen ger en
45

Slagrutan nr 19, 2000, s. 9. Utlagd på
http://www.slagruta.org/archive/archive_tidningen_slagrutan.html.
46
Ur den ryska men engelskspråkiga tidskriften aura-z nr 1, 1993, citerat efter Folkvett nr 4, 1993, s. 17.
47
Citerat enligt s. 484 i Robert Borger och Frank Cioffi (utg.), Explanation in the Behavioural Sciences,
Cambridge 1970.
48
Sigmund Freud, Vi vantrivs i kulturen, Stockholm 1932, s. 96.
49
En översikt över kritiken mot den freudianska psykoanalysen ges av Billy Larsson, Var Freud vetenskapsman?, Folkvett nr 4, 2002, s. 6-28.

Vetenskap och ovetenskap 14.14

korrekt beskrivning av människans själsliv. En helt annan fråga är hur effektiva olika
psykoanalytiska behandlingsmetoder är.)
Debatten om psykoanalysen är vetenskap eller pseudovetenskap har förts med
utgångspunkt från den österrikiske vetenskapsfilosofen Karl Poppers kriterium för att
skilja mellan vetenskap och pseudovetenskap. Han anser att en teori måste vara möjlig
att motbevisa (falsifiera) för att vara vetenskaplig. Man kan se kriteriet om inbyggda
undanflykter som ett specialfall av Poppers kriterium.
14.2.7 Förklaringar överges utan att ersättas
Det sjunde och sista av de kännetecken vi vill föreslå är att man överger hållbara förklaringar utan att sätta något i stället, så att den nya teorin lämnar mycket mer oförklarat än den gamla. Syftet med vetenskaplig verksamhet är att förklara gradvis allt mer
av sinnevärlden. För att en ny teori ska godtas krävs som regel att den dels kan förklara
allt som den gamla teorin kan förklara, dels också kan förklara ytterligare andra ting
som den gamla teorin inte kunde förklara. Så t.ex. kunde man med Copernicus’ teori om
solen i centrum förklara alla de fakta om himlakropparnas rörelser på himlavalvet som
man hade kunnat förklara med den gamla teorin enligt vilken jorden skulle befinna sig i
centrum. Dessutom gjorde den nya teorin det möjligt att förklara växlingarna i Mars’
ljusstyrka, som Copernicus noggrant observerade. Den nya teorin stämde väl med
Galileis upptäckt att fyra månar kretsar kring Jupiter. Existensen av dessa nya
himlakroppar var däremot oförenlig med den gamla teorin, enligt vilken alla himmelska
rörelser berodde på kristallsfärer som roterade runt jorden. Slutligen gjorde den nya
teorin, sedan Kepler klarlagt planetbanornas matematik, det möjligt att förutsäga
himlakropparnas rörelser mera exakt än vad man kunnat tidigare.
Det är viktigt att inte förväxla detta sjunde kännetecken med krav om att man
inte skulle få ifrågasätta etablerade teorier. En stor del av den verkligt goda vetenskapen
går ju ut just på att ifrågasätta etablerade teorier. Vad det handlar om är att man då ska
ersätta de etablerade teorierna med något som har bättre förklaringsvärde, inte med
något som har sämre förklaringsvärde eller inget förklaringsvärde alls. Detta kan
illustreras med en jämförelse mellan två teorier som båda motsade en stor del av sin tids
etablerade fysik: Albert Einsteins relativitetsteori och Immanuel Velikovskys teori om
planeten Venus’ tidigare öden.
Albert Einstein (1879–1955) lade 1905 fram sin speciella relativitetsteori och
1916 dess fortsättning, den allmänna relativitetsteorin. Det är inte många ekvationer i
den dittillsvarande teorin om kroppars rörelser (den newtonska mekaniken) som förblev
oförändrade efter Einsteins omvälvning. Ändå lämnade den nya teorin ingenting
oförklarat som den gamla teorin hade kunnat förklara. Vid annat än mycket höga
hastigheter ger nämligen Newtons ekvationer en mycket god approximation till
Einsteins. Däremot fanns det sådana iakttagelser som den nya teorin kunde förklara,
men som den gamla inte gick ihop med. En sådan iakttagelse var Michelsons och
Morleys experiment med ljushastigheten. En annan var den långsamma förändringen av
planeten Merkurius’ bana. Under senare år har det tillkommit ett stort antal iakttagelser
från partikelacceleratorer och astronomiska observatorier, som alla bekräftar att
Einsteins teori förklarar sinnevärlden bättre än den teori den ersatte.
Immanuel Velikovsky (1895–1979) lade 1950 fram en teori om händelser i
solsystemet under de senaste årtusendena. Han hävdar att planeten Venus bildades från
Jupiter, och utslungades därifrån i en kometbana under det andra årtusendet före vår
tideräknings början. Vid två tillfällen ska sedan Venus ha passerat nära jorden.
Dessutom ska Venus ha förmått Mars att för någon tid lämna sin bana och bl.a. passera
nära jorden innan den återgick till sitt gängse kretslopp kring solen.

Vetenskap och ovetenskap 14.15

Med hjälp av dessa sammanstötningar mellan jorden och andra himlakroppar
försöker Velikovsky förklara märkliga tilldragelser som skildras i äldre skrifter, främst
de gammaltestamentliga bibelböckerna. Enligt Josuas bok (10:13) ”stod solen stilla, och
månen blev stående, till dess folket hade tagit hämnd på sina fiender”. Detta förklarar
Velikovsky med att jordens rotation tillfälligt upphörde då Venus passerade i dess
omedelbara närhet. När Röda havet sägs ha delat sig, så att Israels folk kunde vandra
över till andra sidan, tolkas detta av Velikovsky som en följd av kometens
dragningskraft på vattnet i Röda havet. Den manna som israelerna ska ha livnärt sig på
under den fyrtioåriga ökenvandringen anser han vara kolhydrater som föll ned från
kometens svans.50
Om himlakropparna verkligen skulle ha rört sig så som Velikovsky påstår,
skulle deras rörelser ha varit oförenliga med såväl Newtons som Einsteins mekanik.51
Men Velikovsky har ingen ny och bättre teori om kroppars rörelser att ersätta den gamla
med. Detta är en avgörande skillnad mellan hans och Einsteins nyskapande.
Att acceptera Velikovskys teori är att ställa sig utan en sammanhållen
beskrivning av sådana fenomen som stenars fall mot marken och planeternas rörelser i
rymden. Det är ett högt pris att betala för en teori vars enda nytillskott är att den
nödtorftigt förklarar en del gamla berättelser. Till saken hör också att dessa legender
utmärkt kan förklaras som myter utan bokstavlig sanningshalt. Att ersätta den moderna
mekaniken (och den källkritiska religionshistorien) med Velikovskys teori förefaller
alltså inte vara något gott byte för den som söker förklaringar för så mycket som möjligt
av det vi kan iaktta i sinnevärlden.
År 1973 lade svensken Ivan Troëng fram en teori i Velikovskys anda.52 Han
anser att månen bildades för ca 11 800 år sedan som en ”bula” i jordskorpan på det
ställe där Stilla havet nu finns. Med denna teori vill han förklara bl.a. den bibliska
syndafloden, dinosauriernas utdöende, den nordiska mytologins jättar (som liksom
jätteödlorna ska ha omkommit då månen lämnade jorden), Ragnarök och Atlantis.
Liksom Velikovsky överger Troëng allt vad fysiken och astronomin lärt oss om
himlakropparnas rörelser. Han verkar också vara lika obekymrad som Velikovsky om
detta.
Det finns många andra exempel på pseudovetenskaper som överger hållbara förklaringar utan att ersätta dem med någon ny förklaring. En av scientologins grundidéer
är t.ex. att människans psyke till stor del beror på vilka ord som yttrades i hennes omgivning på tidigt fosterstadium, även strax efter befruktningen.53 Godtar man detta, kullkastas våra teorier om hörseln (att vi hör med örat, som då ännu inte är utvecklat), om
minnet (att det är förlagt i hjärnan, som inte heller bildats vid denna tidpunkt) och om
barns språkförståelse (som vi anser utvecklas först efter födelsen). Det finns inga
mänskliga beteenden som den scientologiska teorin kan förklara och som konventionell
psykologi skulle gå bet på. Att ersätta gängse biologi och psykologi med scientologins
teorier är därför ett mycket dåligt byte.
Den biologiska utvecklingsläran kan mycket övertygande förklara fossilernas utseende och deras inbördes placering i berggrunden. Den förklarar också många annars
oförklarliga fenomen hos nu levande arter, t.ex. rudimentära organ. I USA har det
utvecklats en månghövdad och politiskt stridbar grupp, kreationisterna, som vill avstå
från alla dessa förklaringar. I stället hävdar de att hela jorden, och därmed också alla
50

Immanual Velikovsky, Worlds in Collision, 1950, kap 1, 3 och 6.
Carl Sagan, Brocas hjärna, Stockholm 1982, s. 108-161.
52
Ivan Troëng, Hur månen föddes, Falun 1973.
53
L. Ron Hubbard, Dianetik, särskilt kap 2:7. Se även Martin Gardner, Vetenskap och humbug,
Stockholm 1955, s. 253-271.
51

Vetenskap och ovetenskap 14.16

fossilen, skapades under loppet av några dagar för några få tusen år sedan.
Kreationisterna ger ut en mängd skrifter till förmån för sin sak, men de har inte ens
kommit i närheten av en teori som kan förklara de samband i naturen som
utvecklingsläran ger oss goda förklaringar till. Därför är även kreationismen en
pseudovetenskap.54

14.3 Avfärdar vi de verkliga genierna?
De sju kännetecken är utformade så att de bara pekar ut klara fall av fuskjobb i kunskapens hantverk. Ändå kan det vara rimligt att ställa frågan: Finns det inte risk att vi med
dessa kriterier avvisar ny kunskap, som vi i stället borde ta till oss? Kan det vara så att
vi i själva verket avfärdar de verkliga genierna, därför att vi inte riktigt förstår dem?
Vårt svar på detta är att med den gränsdragning som skisserats riskerar vi inte att
gallra ut sanna och välgrundade påståenden. Däremot gives det inga garantier mot att
sanna påståenden som hävdas på otillräcklig eller felaktig grund blir utgallrade. Det är
ju fullt möjligt – men i regel osannolikt – att ett påstående råkar vara riktigt, trots att det
hävdas av helt oriktiga skäl. Detta kan endast upptäckas när goda skäl för samma påstående senare framkommer.
Att stenar kan falla ned från himlen har länge tillhört folktron.
Vetenskapsmännen ställde sig däremot skeptiska, och godtog inte meteoriters existens
förrän under 1800-talets första årtionde. Ändå vore det ett misstag att klandra dem som
på 1700-talet inte ville godta att stenar fallit från himlen. De hade inte tillgång till de
kemiska analyser som till slut kom att fälla avgörandet.55 Skulle de ha godtagit
himlastenarna, kunde de lika väl ha anslutit sig till andra folkliga föreställningar som det
vid denna tidpunkt fanns ännu fler vittnen till, t.ex. tomtar eller skogsrår.
För att vetenskapen inte ska stagnera krävs det att man är kritisk mot de gamla
teorierna, och beredd att förkasta dem om det kommer fram bättre verklighetsbeskrivningar. Men för att vetenskapen inte ska slå in på fel väg krävs det också att man är
kritisk mot de nya teorier som kommer fram, och bara godtar dem om de verkligen beskriver verkligheten bättre än de gamla teorierna.
De som förespråkar okonventionella idéer brukar ofta bemöta motargument med
att ”Du kan inte bevisa att jag har fel”. En smula eftertanke visar dock att detta
argument är helt värdelöst. Det skulle ju lika gärna kunna användas för att bevisa att
Törnrosa har levat eller att vi kom till för fem minuter sedan (kompletta med minnen
och allt). Den som lägger fram en ny teori måste acceptera sin bevisbörda. Syftet med
vetenskaplig verksamhet är ju inte bara att få fram nya teorier, utan att få fram nya och
bättre teorier för att förstå den värld vi lever i.

54

Sverker Johansson, Är kreationismen vetenskapligt hållbar?, Svensk teologisk kvartalsskrift 68:19-28,
1992.
55
Ron Westrum, Scientists as Experts, The Zetetic I/1:34-46, 1976.

