Vägfordonsdynamik 9.1

9. Vägfordonsdynamik
av
Annika Stensson Trigell och Jenny Jerrelind
KTH Farkost och flyg

9.1 Introduktion
Fordonsdynamik handlar om rörelser hos fordon, såväl fordon med däck som tåg och
bandfordon. I detta kapitel fokuserar vi på fordon med däck såsom bilar, lastbilar och
bussar.
Ökande krav kommer exempelvis från förare som kräver god kvalitet, prestanda,
ekonomi och komfort för att vilja köpa bilarna. För att få effektivare transporter vill
man dessutom lasta mer i varje lastbil, samtidigt som man vill kunna köra fortare och
billigare, dvs. med låg bränsleförbrukning, lågt vägslitage samt lite underhåll och
reparationer. Man transporterar också allt mer ömtåligt gods, som exempelvis elektronik
och ägg, som inte får skaka sönder på vägarna. Detta kan bara ske om fordonen är
anpassade för varje trafikuppgift och det ställer tuffare krav på säkerhet och
tillförlitlighet. Optimering av prestanda, vikt och kostnad resulterar ofta i motstridiga
krav och det gör det ännu viktigare att studera fordonets beteende i olika situationer.
Sammantaget är det viktigt att analysera fordonets dynamiska beteende så att det alltid
är säkert att framföra.
Fundamentala egenskaper hos ett fordon är acceleration, bromsning, kurvkörning
och komfort. För att få acceptabla egenskaper i alla dessa situationer blir ofta en teknisk
lösning en kompromiss. Exempelvis ger bra kurvkörningsegenskaper krav på parametrar
som i sin tur påverkar fordonets övriga egenskaper.
De fordonsdynamiska egenskaperna
z
kan relateras till rörelser i sex olika
ψ
riktningar, så kallade frihetsgrader;
longitudinell, x, lateral, y, vertikal, z,
nick, θ, gir, ψ, och roll, ϕ, se
figur 9-1.
Fordonets beteende är en
reaktion på de krafter som påverkar
fordonet från t.ex. vägojämnheter,
ϕ
styrmanövrar, bromsning, acceleration
samt aerodynamiska krafter. De
y
x
θ
dominerade krafterna som kontrollerar
en bil utvecklas i kontakten mellan
δ
däcken och vägbanan, där varje
Figur 9-1 Beskrivning av ett fordons olika rörelsekontaktyta har storleksordningen av
riktningar [1].
en mans handflata. Acceleration och
bromsning avser främst longitudinell
rörelse (se avsnitt 9.3), komfort avser främst vertikal- och nickrörelser (se avsnitt 9.4)
och handlingegenskaperna relateras främst till lateral, gir- och rollrörelser (se avsnitt
9.5).

Vägfordonsdynamik 9.2

9.2 Modellering
En förståelse för fordonens dynamiska beteende kan fås på olika sätt – empiriskt eller
analytiskt. Empirisk förståelse kommer från erfarenhet av olika situationer och
konstruktionslösningar som man har provat. Men detta kan leda till felaktiga slutsatser
då man bara analyserar ”fordonsindivider” i ett begränsat antal situationer. Matematiska
analyser av nya konstruktionsförslag är därför ett viktigt verktyg för att exempelvis
sortera ut dåliga konstruktionslösningar tidigt i produktutvecklingsarbetet.
Tre kraftfulla kompletterande metoder att använda vid produktutveckling av
fordon är en kombination av fullskaletestning, matematisk modellering och simulering
samt test under kontrollerade förhållanden i en simulator för att få med människans
beteende, se figur 9-2.

Figur 9-2 Tre kraftfulla kompletterande metoder att använda vid produktutveckling av fordon är en
kombination av fullskaletestning, matematisk modellering och simulering samt test under kontrollerade
förhållanden i en simulator för att få med människans beteende.

En människa kan intuitivt hantera inverkan av ungefär fem variabler. Ett typiskt
fordon kan innehålla hundratals till tusentals variabler. Ingen individ kan hantera detta
utan att ta fram en modell av systemet. Dessutom är det billigare och enklare att prova
en mängd olika idéer eftersom man kan ändra i modellen utan att behöva bygga en
verklig prototyp som man ska testa. Detta ökar chansen att hitta bra lösningar.
Det är också lätt att prova vad som händer vid orealistiska eller farliga situationer.
Om man exempelvis funderar på att höja den tillåtna lasten på en bil och vill studera
vilken effekt det får vid körning på olika typer av vägar vid olika hastigheter, kan man
göra det i sin modell utan att riskera någon bilkrasch med personskada.
Av dessa anledningar föredrar ingenjörer oftast den analytiska metoden. Man
försöker då att beskriva mekaniken hos den intressanta frågeställningen baserat på
kända fysiska lagar, så att en analytisk modell (ett ekvationssystem) kan tas fram. I
enkla situationer kan dessa analytiska modeller representeras av ekvationer som
relaterar de intressanta krafterna eller rörelserna för att kontrollera excitationen samt
fordons- och däcksdata. Ekvationerna tillåter oss att utvärdera rollen av varje
fordonsegenskap för det studerade fenomenet. Modellen ger oss därmed möjlighet att
identifiera viktiga faktorer, att studera under vilka förhållanden de uppkommer och hur
de förändras.
Modeller ger även en möjlighet att förutsäga beteenden, så att man kan bestämma
vad som är nödvändigt att ändra på för att kunna uppfylla ett specifikt krav. Men
naturligtvis fungerar detta enbart om modellerna beskriver det man är ute efter, dvs. om
antagandena är rimliga. Det är därför viktigt för en ingenjör att förstå vilka antaganden
som har gjorts när man har tagit fram en matematisk modell, så att sådana misstag kan
undvikas.

Vägfordonsdynamik 9.3

Tidigare var nackdelarna med analytiska metoder att verkliga problem oftast var
omöjliga att lösa med de matematiska metoder som var kända. Fordon är uppbyggda av
ett stort antal komponenter och de har ofta olinjära egenskaper vilket gjorde analytiskt
lösbara ekvationssystem i praktiken omöjliga. Idag har de snabba datorerna samt
effektiva numeriska metoder möjliggjort att man kan sätta ihop modellerna (ekvationssystemen) för specifika komponenter i fordonet, exempelvis en hjulupphängning, som
sedan kan inkluderas i en större modell av hela fordonet. Detta möjliggör simulering
och utvärdering av dess beteende före tillverkning.
I situationer när ingenjören är osäker på om en egenskap är viktig för beteendet,
så kan dessa egenskaper inkluderas i modellen, och dess betydelse kan utvärderas
genom att studera dess inverkan på det simulerade beteendet. Detta ger ingenjören ett
kraftfullt verktyg för att testa förståelsen av ett komplext system och undersöka olika
tillvägagångssätt att förbättra prestanda.

9.3 Acceleration och bromsning
Det dynamiska beteendet hos fordonet bestäms av de krafter som påverkar det från t.ex.
däcken, gravitationen och den omgivande luften (aerodynamiska krafter). Ett fordon
består av en mängd olika komponenter. Det betyder att för grundläggande analyser av
beteenden kan modeller av olika detaljeringsgrad användas beroende på vilken fråga
som skall besvaras. Till exempel vid bromsning, bromsas hela fordonet som en enhet;
alltså kan det i sin enklaste beskrivning representeras av en massa placerad i sitt
masscentrum med relevanta mass- och tröghetsegenskaper, se figur 9-3. Axellasterna
bestämmer den bromsande eller accelererande kraften som man kan ta ut för varje axel.
Modellen visar ett fordon sett från sidan där axellasterna och de viktigaste krafterna som
påverkar broms- och accelerationsbeteendet markerats. De viktigaste av dem beskrivs
nedan.

Masscentrum

max
mg

Figur 9-3 Modell av ett fordon sett från sidan [2].

•

•
•

Fordonets vikt läggs i dess masscentrum med en storlek som är lika med
fordonets massa, m, gånger tyngdaccelerationen, g. På en sluttning kan den ha
två komponenter, en komponent som är vinkelrät mot vägens yta samt en
komponent parallell mot ytan.
Om fordonet accelererar längs vägen, är det lämpligt att representera detta med
en ekvivalent tröghetskraft i masscentrum motriktad accelerationsriktningen,
max.
Däcken kommer att få reaktionskrafter vinkelrät mot vägytan, Wf och Wr, som
representerar de dynamiska laster som bärs upp av fram- respektive bakhjulen.

Vägfordonsdynamik 9.4

•
•

•

Traktionskrafterna (drivkrafter och bromskrafter), Fxf och Fxr, agerar i däckens
kontaktyta i markplanet. Det gör även rullningsmotståndskrafterna, Rxf och Rxr.
DA är den aerodynamiska kraft som påverkar fordonet. Den orsakas av luftmotståndet pga. fordonets hastighet, men även av vind. Den kan representeras av en
kraft som angriper i en punkt ovanför marken vid höjden ha, eller alternativt av
en lika stor longitudinell kraft i markplanet med ett associerat moment lika med
DA gånger ha.
Rhz och Rhx är vertikala och longitudinella krafter som påverkar dragkulan på
bilen då man drar ett släp.

Lasten på varje axel består av en statisk komponent plus lastöverföringen orsakad av de
andra krafterna på fordonet. Genom att utnyttja Newtons lagar kan ekvationer för
fordonets beteende tas fram och man kan exempelvis få fram att då fordonet accelererar
överförs last från framaxeln till bakaxeln.

9.4 Vibrationer och komfort
Frågor relaterade till vibrationer och komfort är allt mer viktiga. Det gäller inte bara
förarens välbefinnande utan även transport av ömtåligt gods och krav på minskat
vägslitage. Vibrationerna påverkar föraren antingen genom rörelse, synvariation eller
ljud. Den engelska termen ride avser rörelse- och synvariation, medan ljudvariation
brukar benämnas buller. Gränsen mellan ride och buller går för fordon ungefär vid
25 Hz. Det motsvarar ungefär den lägre gränsen för vad man kan höra samt den övre
gränsen av de vanligaste svängningarna i fordonen. De olika typerna av vibrationer är
ofta kopplade så det kan vara svårt att analysera dem separat.
Vibrationsintrycket är ett av de viktigaste kriterierna som kunden utvärderar vid
en kvalitetsbedömning. Det varierar med tycke och person vilket medför att det är svårt
att ta fram korrekta ingenjörsmässiga metoder för att analysera detta.
Fordonet är ett dynamiskt system som reagerar på störningar. De viktigaste
störningarna är vägojämnheter, däck/hjulobalanser och orundheter, drivlinevibrationer
och motorvibrationer, se figur 9-4. Hur fordonet reagerar beror på störningens storlek
och riktning, se exempelvis rörelsen för fram- och bakhjulsupphängningen när en bil
passerar ett väggupp i figur 9-5.

Figur 9-4 Beskrivning av vad som påverkar den upplevda vibrationsstörningen.

Vägfordonsdynamik 9.5
Rörelse
Framhjulsupphängning
Bakhjulsupphängning

Tid

Figur 9-5 Rörelser hos ett fordon som passerar ett väggupp [2]. Sträckan A-B utgör skillnaden i vertikal
rörelse mellan bilens framhjuls-upphängning och bakhjulsupphängning vid tiden t. Sträckan A-B är alltså
ett mått på bilens nickning vid tiden t.

9.4.1 Matematiska modeller för vibrationsstudier
Vid design och konstruktion av nya bilmodeller är datorsimuleringar av olika
egenskaper ett viktigt verktyg, se avsnitt 9.2 ovan. Själva grunden för allt simuleringsarbete är den matematiska modell som används för simuleringen. Den matematiska
modellen beskriver de egenskaper hos bilen vi vill studera uttryckt i matematiska
formler som i sin tur kodats i ett lämpligt programspråk. Ingenjörens uppgift är att
formulera modellen så att den med tillräcklig precision och noggrannhet beskriver de
egenskaper hos bilen vi vill studera. Det är mycket viktigt att tänka igenom modellens
syfte och först därefter påbörja modelleringsarbetet. Har man inte gjort detta är risken
stor att olämpliga metoder används som innebär onödigt arbete och irrelevanta eller
rentav felaktiga resultat.
Ett enkelt men illustrativt exempel på hur man går tillväga vid modelleringsarbete
vid komfort studier ges i avsnitten 9.4.2 - 9.4.5 nedan.
9.4.2 Stelkroppsmodeller
Ett fordons komfort påverkas, enligt avsnitt 9.1 ovan, främst av relativt långsamma
vertikal- och nickningsrörelser med frekvenser under 25 Hz, dvs. 25 upprepningar per
sekund. Vid datorsimulering av ett fordons komfort gäller det därför att den
matematiska modellen som skall representera bilen klarar att beskriva bilens rörelser
framförallt längs den vertikala z-axeln och nickning, dvs. dess rotation kring den
laterala y-axeln. Vid formuleringen av modellen bör all annan oväsentlig information
skalas bort.
En första kraftig förenkling är möjlig genom att utnyttja att endast långsamma
svängningar under 25 Hz behöver beskrivas av modellen. Erfarenheten visar nämligen
att vid dessa låga frekvenser är det bara fjädringssystemet i hjulupphängningen som
deformeras i nämnvärd utsträckning. Bilens övriga delar deformeras mycket litet och
kan därför med god noggrannhet sägas bete sig som en stel, dvs. icke deformerbar,
kropp. I mekanikkurser i årskurs 1 och 2 kommer du att lära dig att en stel kropps
rörelse beskrivs av sex oberoende tal, dvs. koordinater eller frihetsgrader. Dessa sex
riktningar är de som infördes i avsnitt 9.1 ovan. Hjulupphängningens fjädrande
egenskaper kan i sin tur beskrivas med ett fjäder-dämparsystem. Bilen i sin helhet kan
alltså beskrivas som en stel kropp (karossen) i kontakt med vägbanan via fjäderdämparsystem (hjulupphängningen), se figur 9-6.
Ytterligare förenklingar är möjliga eftersom endast vertikalrörelser och nickning
är av intresse. Detta betyder att av den stela kroppens sex riktningar behöver hänsyn tas
endast till två, z och θ, se figurerna 9-1 och 9-6.

Vägfordonsdynamik 9.6

θ

Kaross

z

k2, c2

m, J

k1, c1

Hjulupphängning

Figur 9-6 Stelkroppsmodell för analys av bilars vertikal- och nickningsrörelser.

I praktiken är förarplatsen belägen så nära masscentrum att nickningens bidrag till
förarens rörelser är försumbart. Problemet är nu reducerat till endast en rörelseriktning
– vertikalrörelser längs z-axeln.
9.4.3 Punktmassemodeller
Eftersom nickningens bidrag till förarens rörelser kan försummas behöver modellen
bara beskriva masscentrums rörelse längs z-axeln. Bilens hela massa ovanför
hjulupphängningen kan då föras samman, klumpas, till en punktmassa, med massan m,
belägen i masscentrum. På samma sätt kan hjulupphängningens totala fjädrande
egenskaper sammanföras till en vertikal fjäder som vid frekvenser under 25 Hz kan
beskrivas som en ideal masslös fjäder med fjäderkonstanten k. Utöver fjädringen är
stötdämparnas dämpning en väsentlig designparameter som måste inkluderas i
modellen. Dämparnas dämpning behandlas på samma sätt som fjädringen dvs. de läggs
ihop till en total dämpare med dämpningen c. Slutligen antas att vägbanan ej deformeras
under inverkan av kontaktkrafterna mot hjulen. En mekanisk modell som beskriver
detta system är det mekaniska enfrihetsgradssystemet, se figur 9-7, som är den enklaste
formen av en punktmassemodell.
Enfrihetsgradsmodell
Stelkroppsmodell

Fyttre

z
k1 , c1

m

Kaross:

z

m

k2 , c2
Hjulupphängning: k, c
Vägbana

Figur 9-7 Det mekaniska enfrihetsgradssystemet beskrivs av tre parametrar, massan m, fjäderkonstanten
eller styvheten k och dämpningen c.

9.4.4 Enfrihetsgradssystemet
Innan det valda enfrihetsgradssystemet kan användas för simuleringar måste dess
egenskaper formuleras matematiskt. Metoder för detta möter du i grundläggande
mekanikkurser i årskurs 1 och 2. I detta fall skall vi studera massans rörelse, vilket
innebär att dess rörelseekvation skall formuleras. Rörelseekvationer formuleras genom
att använda Newtons berömda 2:a lag formulerad år 1687 i verket ”Philosophiae
Naturalis Principia Mathematica”,
F = ma ,

(9-1)

där F i detta fall är z-komponenten av den kraft som verkar på massan och a i detta fall
är z-komponenten av den acceleration kraften F orsakar. Eftersom massans vertikala
läge betecknas z kan accelerationen matematiskt skrivas,

Vägfordonsdynamik 9.7

a=

d 2z
.
dt 2

(9-2)

Med kännedom om vilken kraft F som verkar på massan kan således massans läge z
bestämmas. I detta fall består kraften av tre bidrag – en fjäderkraft som orsakas av att
punktmassan sitter ihop med fjäderns ena ände, – en dämpkraft som orsakas av
dämparen och slutligen – en yttre kraft Fyttre som påläggs massan utifrån. Den kraft som
orsakas av en person som med handen trycker ned massan är ett exempel på en sådan
yttre kraft. Genom att frilägga systemets delar och införa snittkrafter, se figur 9-8, kan
man underlätta en korrekt formulering av rörelseekvationerna.
Enfrihetsgradsmodell
Fyttre

z

m

Kaross:

z

Fyttre

z
m

Ffjäder + Fdämp

Hjulupphängning: k, c

Ffjäder + Fdämp
k, c

Vägbana

Figur 9-8 Vid friläggningen av enfrihetsgradssystemets delar införs i varje snitt lika stora och motsatt
riktade snittkrafter. Snittkrafterna är således s.k. inre krafter vars vektorsumma är noll.

För att kunna formulera krafternas egenskaper matematiskt måste man ha mer
information om hur de uppstår. Fjäder- och dämpkrafterna kan bestämmas ur de
samband som definierar deras egenskaper. För den ideala masslösa fjädern gäller att
fjäderkraften är direkt proportionell mot den längdändring ∆L fjädern undergår då
kraften påläggs, dvs.,

F fjäder = k∆L = kz ,

(9-3)

där proportionalitetskonstanten är den ovan nämnda fjäderkonstanten k. I detta fall
måste längdförändringen vara lika med massans läge z eftersom fjäderns undre ände
sitter fast i det orörliga underlaget (vägbanan) och den övre änden följer med massan i
dess rörelse. På samma sätt kan dämpkraften skrivas,

Fdämp = c∆v = c

dz
,
dt

(9-4)

dvs. dämpkraften är definierad såsom direkt proportionell mot hastighetsskillnaden ∆v
mellan dämparens båda ändar. En sammanställning av de krafter som kan påverka
massan ger efter insättning i rörelsekvationen (9-1),
m

d 2z
dz
= Fyttre − ( F fjäder + Fdämp ) = Fyttre − kz − c ,
2
dt
dt

(9-5)

där minustecknet framför fjäder-dämparkraften orsakas av att denna kraft vill dra
tillbaka massan mot vägbanan då massan rör sig uppåt längs z-axeln, se figur 9-8. Efter
att de termer som innehåller den okända rörelsen z samlats i vänsterledet fås,
m

d 2z
dz
+ c + kz = Fyttre .
2
dt
dt

(9-6)

Vägfordonsdynamik 9.8

Detta är rörelseekvationen för det mekaniska enfrihetsgradssystemet. Inom matematiken sägs ekvationen vara en inhomogen (högerledet skiljt från 0) ordinär, linjär
differentialekvation av 2:a ordningen med konstanta koefficienter. Kända systemparametrar m, k och c tillsammans med en känd yttre kraft Fyttre ger möjlighet att beräkna
massans rörelse eller förskjutning z som funktion av tiden t. Skall denna modell användas till att simulera en bils vertikala rörelser vid låga frekvenser måste konstruktören
som indata till modellen ge siffervärden på system- eller konstruktionsparametrarna m,
k och c. Genom att studera hur vertikalrörelsen påverkas av olika parameterkombinationer kan konstruktören göra ett lämpligt val till den prototyp som skall tillverkas och
utvärderas experimentellt.
Metoder att lösa denna typ av ekvationer kommer du att möta i flera kurser under
din studietid. Analytiska och numeriska lösningsmetoder möter du i matematik- och
mekanikkurser i årskurs 1 och 2 samt i tillämpningskurser som SD2225 Fordonsdynamik. Du kommer också lära dig att räkna ut dynamiska systems egenfrekvenser.
Om frekvensen hos excitationen (t.ex. en yttre kraft) av ett system sammanfaller med en
egenfrekvens fås förstärkning av systemets rörelse vilket kallas resonans.
Den viktigaste källan till vibrationer som sänker komforten är de kontaktkrafter
som uppstår då bilens körs över en ojämn vägbana. Av erfarenhet vet man att rörelseamplituden beror, eller påverkas, av ojämnheternas storlek och utsträckning samt av
bilens fart.
9.4.5 Kvartsbilsmodellen
Enfrihetsgradssystemet är som nämndes ovan användbart vid studier av relativt
långsamma förlopp dvs. vid låga frekvenser. Om man har behov av att studera hur bilen
beter sig under inverkan av krafter med snabbare förlopp måste modellen göras mer
generell. Ett alternativ kan vara att använda en punktmassemodell med två eller flera
massor sammankopplade med fjädrar och dämpare. Vid komfortanalyser kan det vara
viktigt att ha möjlighet att studera inverkan av flera av de fjädrande komponenterna.
Exempelvis är det ofta betydelsefullt att kunna studera de relativa rörelserna mellan
däck och chassi. Om vi utgår från stelkroppsmodellen av bilen i figur 9-6 kan detta
lösas genom att för vart och ett av hjulen införa en massa mt, en däcksfjädring kt och en
däcksdämpning ct, se figur 9-12.

θ
k, c

zt2

z
m, J

zt1

mt
kt, ct

k, c
mt

kt, ct

Figur 9-12 Stelkroppsmodell för analys av bilars vertikal- och nickningsrörelser.

Om nickningen bortses ifrån kan bilens masscentrums vertikalrörelse beskrivas med en
så kallad kvartsbilsmodell. Kvartsbilsmodellen fås helt enkelt genom att fördela en
fjärdedel av karossens massa på vart och ett av de fyra hjulen, se figur 9-13.

Vägfordonsdynamik 9.9

z
¼ Kaross

m

Hjulupphängning

k, c

Hjul
Däck

zt

mt
kt, ct

Vägbana

Figur 9-13 Kvartsbilsmodell för analys av bilars vertikalrörelser.

Eftersom kvartsbilsmodellens rörelse kan beskrivas genom att ange värden på två
stycken koordinater, z och zt, är det en tvåfrihetsgradsmodell. Rörelsekvationerna för
systemet då karossmassan utsätts för en yttre kraft Fyttre är enligt följande:

m1/ 4

mt

d 2z
 dz dz
= Fyttre − k ( z − zt ) − c − t
2
dt
 dt dt


,


d 2 zt
dz
 dz dz 
= k ( z − zt ) + c − t  − kt zt − ct t .
2
dt
dt
 dt dt 

(9-7)

(9-8)

För att beskriva en typisk personbil kan följande värden på modellparametrarna
användas,
¼ Karossmassa,
Hjulupphängning styvhet,
Hjulupphängning dämpning,
Hjulmassa,
Däck styvhet,
Däck dämpning

m1/4 = 350 kg
k = 20 kN/m
c = 1,5 kNs/m
mt = 20 kg
kt = 200 kN/m
ct = 0,1 kNs/m

Ekvationssystemet (ekvationerna 9-7 och 9-8) kan skrivas om på matrisform och då fås:

m1/ 4
 0


 d 2z 
 dz 
0   dt 2   c
− c   dt   k

+
 +
mt   d 2 zt  − c c + ct   dzt  − k
 dt 2 
 dt 

− k   z   Fyttre 
.
=
k + kt   zt   0 

(9-9)

Metoder användbara till att studera denna typ av system kommer du att möta i ett flertal
kurser under dina kommande studier. I matematikkurser behandlas analytiska och
numeriska metoder för att lösa dessa ekvationssystem. Mekanikkurser behandlar såväl
härledning, lösning som tolkningar av lösningarnas innebörd. I tillämpningskurser som
SD2225 Fordonsdynamik kommer du att möta tillämpningar där dessa ekvationer dyker
upp.

Vägfordonsdynamik 9.10

9.5 Handlingegenskaper
Handlingegenskaperna beskriver på vilket sätt ett fordon reagerar vid ett rattutslag eller
då det utsätts för yttre störningar såsom sidvind. De indikerar även hur lätt en förare kan
kontrollera fordonet, d.v.s. prestandan hos kombinationen förare/fordon. De kan delas
upp i termer som väghållning, styrkänsla och kursstabilitet. Begreppet ”handling” är ett
engelskt ord, men det finns inte någon bra motsvarighet på svenska, närmast är
hantering av fordonet.
Om fordonet körs vid en mycket låg hastighet och bara har två axlar, är det ett
rent geometriskt samband mellan styrvinkeln och den resulterade rörelsen hos fordonet.
Vid högre hastigheter bestäms beteendet av de olika krafterna som påverkar fordonet,
där kraftgenereringen mellan däck och vägbana är den viktigaste. Ett av däckens
viktigaste uppgifter är att utveckla de sidkrafter (lateralkrafter) som krävs för att kunna
kontrollera fordonets riktning, för att skapa lateralacceleration vid exempelvis
omkörning samt för att fordonet skall klara av externa krafter från sidvind eller en
lutande vägbana.
Vid körning med hög fart en i kurva kommer centrifugalkraften att vilja få bilen
att köra i en allt större cirkel. Då måste sidkrafter byggas upp mellan däck och vägbana
för att man skall kunna hålla bilen i den önskade banan.
För att beskriva detta så betraktar vi ett frirullande (ej bromsat) hjul vid kurvkörning, se figurerna 9-15 och 9-16. Hjulets axelcentrum har hastigheten v, δ är
styrvinkeln och färdriktningen bildar vinkeln α med hjulplanet. På grund av friktion
bildas en sidkraft Fy vars storlek kan antas bero på den så kallade avdriftsvinkeln α. För
ett givet däck är lasten och däckstrycket de viktigaste parametrarna för sambandet
mellan Fy och α.
Centrifugalkraft

v
α

Fy
Figur 9-15 Definition av avdriftsvinkeln, α
och sidkraften Fy.

Lateralkraftsjämvikt

Figur 9-16 Beskrivning av
kraftgenerering vid kurvkörning [3].

Vägfordonsdynamik 9.11

Ett sätt att beskriva kurvkörningsbeteendet hos ett specifikt fordon ges här. Om ett
fordon är neutralstyrt kommer rattutslaget att vara konstant för olika hastigheter vid
körning i en cirkel med konstant radie. För ett överstyrt fordon kommer för ökande
hastighet mindre och mindre rattutslag att behövas för att hålla fordonet i cirkelbanan.
Till slut kommer det att behövas negativa styrvinklar för denna bankörning. Kör man
fortare, så kommer det överstyrda fordonet att bli instabilt och kräva ständiga
korrektioner på ratten för att hålla rak kurs. Detta är ett oacceptabelt beteende hos
fordonet ur säkerhetssynpunkt. Man säger att man har passerat fordonets kritiska
hastighet.
Om fordonet istället är understyrt så kommer ett större och större rattutslag att
krävas med ökande hastighet. Fordonet strävar att gå rakt fram istället för att följa
rattutslaget. Fordonet kommer dock att vara stabilt i alla hastigheter vilket är orsaken till
att alla bilar idag i grunden är understyrda, åtminstone vid frirullning (varken driv- eller
bromskrafter).
Det under/överstyrda beteendet hos fordon påverkas av många parametrar som
måste optimeras vid konstruktion av fordonet. De viktigaste är kurvkörningsprestandan
hos däcken, lastfördelningen, höjd till masscentrum, styrgeometrin och rollstyvheten.
Fordonet kan göras mer understyrt genom att flytta tyngdpunkten framåt eller genom att
höja lufttrycket i däcken bak och/eller sänka fram. Gör man tvärtom kommer förstås
fordonet att gå mot överstyrning. Det är orsaken att man skall vara noga med lufttrycket
i däcken och följa fabrikanternas rekommendationer då man har mycket last i
bagageutrymmet.
9.5.1. Stabilitet
Föraren kontrollerar normalt fordonets rörelse med rattutslag, gaspådrag och broms. I
vissa situationer kan förarens reaktionstid och bristande erfarenhet från liknande
situationer leda till instabilitet i systemet.
En viktig egenskap hos däcken är toppfriktionens minskning med ökande
vertikallast. Det innebär att den axel som har högst vertikallast kommer att släppa först
eftersom den tillgängliga toppfriktionen är lägst på denna axel. Dagens bilar har i
allmänhet tyngdpunkten framför mitten och kan förväntas släppa först på framaxeln,
vilket är gynnsamt. För högprestandabilar försöker man åstadkomma en 50-50%
viktfördelning för att maximalt kunna utnyttja tillgänglig friktion. Detta visar att det är
betydligt gynnsammare ur stabilitetssynpunkt med framhjulsdrivna bilar med
tyngdpunkten framför mitten än bilar med svansmotor och drivning bak. Detta bekräftas
också av den historiska utvecklingen. Det illustrerar även att valet av däck är viktigt
samt vikten av att sätta de bästa däcken bak för att undvika sladd under olyckliga
omständigheter.
Lastbilar och personbilar beter sig olika i dessa situationer.
Lastbilar kännetecknas av en hög tyngdpunkt relaterat till
hjulbasen, se figur 9-17. Medan en personbil under normala
förhållanden förlorar greppet när sidoaccelerationen blir för
stor, så tenderar en tungt lastad lastbil att välta istället. Det
beror på att lastbilen ofta välter innan sidokrafterna på
däcken blir tillräckligt stora för att däcken skall börja glida.
Det är viktigt att observera att vältgränsen för ett verkligt
fordon är väsentligt lägre än vid enkla överslagsberäkningar
där man behandlar fordonet som en stel kropp. De
Figur 9-17 Hög tyngdpunkt
viktigaste orsakerna till detta är att tyngdpunkten flyttas i
relaterat till hjulbasen gör att
sidled på grund av krängningen och däckens understödsyta
en lastbil kan välta [4].
flyttas in under bilen på grund av däcksidornas elasticitet.

Vägfordonsdynamik 9.12

9.6 Aktiv säkerhet
Olyckor kostar liv och skada för förare och medtrafikanter, men även kostnad för
reparation av väg och fordon samt kostnad för förstörd last. Det blir också indirekta
kostnader såsom sjukhuskostnader, rehabilitering och förlorad arbetsinkomst för de
skadade. Miljöproblem kan också orsakas om fordonet transporterade miljöfarlig last.
Detta innebär att det är viktigt att kunna konstruera ännu säkrare fordon. För att
göra detta krävs en detaljerad kännedom om fordonets beteende i en mängd olika
förhållanden (exempelvis olika laster, underhållsintervall och väder) under en mängd
olika driftsvillkor (olika vägar, hastigheter och förarmönster).
Man brukar prata om passiv och aktiv säkerhet relaterat till den tidpunkt när ett
specifikt system är triggat för att aktiveras, se figur 9-18. I princip är de passiva
systemen gjorda för att skydda de som åker i fordonet (traditionella system som
säkerhetsbälten, airbags, sidokrockskydd). Aktiva system har oftast till funktion att
undvika kollisioner. Det finns även identifierade säkerhetssystem efter krasch med
avsikten att förbättra möjligheterna för räddningsaktioner.
Principen för några aktiva system som är tänkta att hjälpa till genom att modifiera
de dynamiska rörelserna hos fordonet då det finns risk för att föraren kommer att tappa
kontrollen, beskrivs kortfattat nedan.
Passive Safety

Examples for ADASE

Level of critical
safety situations

Active Safety

6.

Crash Probability

5.

Crash

1.

2.
Automatic
-

Normal
Driving

Warning
Systems

Assistance
Systems

Safety
Systems

7.

4.

3.

Safety
Systems
for minimal
crash

Safety
Systems
soft level

Safety
Systems
hard level

Collision Avoidance

Safety
Systems
after Crash

Rescue

Pre-Crash Phase

Basic Vehicle Safety
ACC
S&G
etc

Lane
departure
warning

Occupant Protection
Brake
assistant

Emergency
braking
system,
Collision
avoidance

Pedestrian
airbag

crash
severity sensing
for ignition levels
and belt tension

Emergency/
Mayday
Systems

Figur 9-18 Beskrivning av olika möjliga säkerhetssystem relaterat till aktiv och passiv säkerhet,
framtagen inom EU-projektet ADASE ”Advanced Driver Assistance Systems” [5].

9.6.1. Antispinnsystem
Trycker man oförsiktigt på gasen i halka är det lätt att drivhjulen börjar att spinna och
detta innebär att sidkraften, Fy (se figur 9-16) blir mycket liten. För en framhjulsdriven
bil innebär det att den blir extremt understyrd och tenderar att plöja rakt fram. För den
bakhjulsdrivna bilen däremot kommer bilen att gå mot kraftig överstyrning och låg
kritisk hastighet (bakvagnssladd). Dessa tendenser försöker bilfabrikanterna eliminera
genom så kallade antispinnsystem (traction control) som genom att strypa motorn helt
eller delvis hindrar att hjulen spinner loss vid gaspådrag.

Vägfordonsdynamik 9.13

9.6.2. Antilåssystem
Motsvarande fenomen dyker även upp vid bromsning. Då hjulen går emot låsning så
kommer motsvarande sidkraft, Fy att bli mycket liten. För att undvika bakvagnssladd
vid en hård inbromsning är det således viktigt att framhjulen låser före bakhjulen.
Vid en hård inbromsning kommer till slut alla hjulen att låsa sig med ett
konventionellt bromssystem och har tillverkaren sett till att framhjulen låser först så
kommer bilen att kana rakt fram med nosen först. Så länge föraren fortsätter att bromsa
hårt går inte bilen att styra. Antilåssystem (även kallad ABS) har till uppgift att hindra
att hjulen går till låsning. Varje hjuls bromsning kan då kontrolleras av elektronik
genom snabba ansättningar och frisläppanden av bromsen, mycket snabbare än vad en
förare kan göra.
I och med att hjulen aldrig går till låsning kommer varje axel att fortfarande ha en
stor del av sidkraften kvar vilket medför att bilen fortfarande går att styra under
panikbromsning. Detta förbättrar stabiliteten, ger styrmöjlighet samt förkortar bromssträckan.
9.6.3. Antisladdsystem
Den utrustning som kan reglera hjulbromsen vid ABS kan även användas för att
undvika sladd. Man kan nämligen bromsa ena sidans hjul så att bromskraften hjälper till
att rikta upp fordonet vid en begynnande sladd. En förutsättning är förstås att
elektroniken rätt kan tolka att en sladd håller på att inträffa.
I princip sitter en dator i bilen som hela tiden räknar ut hur mycket bilen ska gira
(rotera runt vertikalaxeln, ψ – se figur 9-1) med tanke på aktuellt rattutslag och
hastighet. Avviker detta för mycket från den uppmätta rotationen tolkar elektroniken att
en sladd är på gång och bromsar på ena sidan. I figurerna 9-19 och 9-20 visas exempel
på en överstyrd och en understyrd bil med och utan antisladdsystem.

Figur 9-19 Till vänster, en bild som beskriver en
typisk rörelse hos en överstyrd bil som passerat
gränsen för adhesion mellan däck och väg. Till
höger visas samma fordon utrustad med
antisladdsystem [6].

Figur 9-20 Till vänster, en bild som beskriver en
typisk rörelse hos en understyrd bil som passerat
gränsen för adhesion mellan däck och väg. Till
höger visas samma fordon utrustad med
antisladdsystem [6].

Vägfordonsdynamik 9.14

9.6.4. Aktiv fyrhjulsstyrning
Fyrhjulsstyrning har fördelar när det gäller stabilitet
och kan underlätta vid exempelvis parkering, se figur
9-21. Vid aktiv fyrhjulsstyrning kan systemet korrigera vinkeln på bakhjulen för att kompensera för
kraftstörningar från sidan, såsom en plötslig sidvind
eller någon annan effekt som skapar över- eller
understyrning. Systemet hjälper även föraren att hålla
kursen.

Figur 9-21 Aktiv fyrhjulsstyrning kan
underlätta vid fickparkering.

9.6.5 Intelligenta stabilitets- och handlingsystem
De flesta stabilitetssystem arbetar med den grundläggande principen att ha sensorer som
mäter fordonets rörelse och hur du styr. När systemet ser en avvikelse mellan din
önskade väg och riktningen som fordonet faktiskt har, så kommer systemet ingripa för
att hjälpa till att få fordonet tillbaka till den önskade riktningen. Det kan exempelvis
vara antisladdsystem, antivältsystem eller kollisionsundvikande system.
Sådana system har som samlingsnamn ”intelligenta stabilitets- och handlingsystem”. De som idag finns på marknaden är uppbyggda på lite olika sätt, innehåller
olika funktioner och anpassas till olika bilmärken; exempel är ESP (Electronic
Stabilization Program, Audi, Mercedes-Benz), DSC (Dynamic Stability Control, BMW,
Jaguar), VSC (Vehicle Stability Control, Lexus), PSM (Porsche Stability Management,
Porsche) samt DSTC (Dynamic Stability and Traction Control System, Volvo). Nya
funktioner är ständigt under utveckling.
9.6.6. Viktiga aspekter för aktiv säkerhet
Aktiv säkerhet handlar både om ergonomisk design av fordonet så att föraren enkelt
skall ha kontroll över fordonet utan att bli trött, såväl som en harmonisering av styrning,
bromsning, däcksfjädring och handlingskarakteristik för att minska sannolikheten för att
föraren skall tappa kontrollen.
Olika förare beter sig också olika i en akut situation. Några kommer att ställa sig
på bromsarna, andra kommer att styra förbi, några gör bägge delarna, medan några
försöker accelerera för att undvika olyckan. Det finns också de som blir helt
paralyserade och inte gör någonting alls. Dessutom verkar det som om att de flesta
förarna vill känna att de har kontrollen själv för sitt välbefinnande. En ytterligare risk är
att föraren litar så mycket på systemen att han blir oförsiktig och därför tänjer ut
gränserna för vad systemet klarar och därför, ändå, kan orsaka en olycka.
När man arbetar med aktiv säkerhet är det därför viktigt att de utvärderingsmetoder man använder för att avgöra när fordonet skall ta över kontrollen är robusta och
mycket väl uttänkta. Annars finns risken att systemen kan orsaka olyckor istället för att
rädda situationen.

Referenser
[1] E. Wennerström et. al, Kompendium i Fordonsdynamik, KTH, 2011.
[2] T. D. Gillespie, Fundamentals of Vehicle Dynamics, 1992.
[3] J. Aurell och S. Edlund. Vehicle dynamics of commercial vehicles. Volvo
Technology Report, page 20-35, 1990.
[4] E. Dahlberg, Commercial Vehicle Stability, PhD thesis, KTH, 2001.
[5] Adase II, EU-project, 2000.
[6] T.K. Garrett, The Motor Vehicle, 2001.

