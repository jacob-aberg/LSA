Ljud och vibrationer 6.1

6. Ljud och vibrationer
av
HP Wallin
KTH Farkost och flyg

6.1 Historik
Akustik kan ses som vetenskapen om ljud och vibrationer. Med ljud avses idag inte bara
den mekaniska vågrörelse i luft som ger hörselupplevelser, utan även lågfrekvent (infra)
och högfrekvent (ultra) ljud som ej kan uppfattas av hörseln, samt vågutbredningen t ex
i vatten, undervattensakustik. I fasta material talar man om vibrationer eller
strukturburet ljud.
Hörselfenomenet har fascinerat mänskligheten genom seklen. Den matematiska
teorin för ljudutbredning kan sägas börja med Isaac Newton (1642-1727), vars verk
Principia (1686) innehöll en mekanisk tolkning av ljudet som tryckpulser under
utbredning i mediet. Teori på fastare matematisk och fysikalisk grund formulerades av
Euler (1707-1783), Lagrange (1736-1813) och d'Alembert (1717-1783). Detta skedde
samtidigt som kontinummekaniken och fältteorin började finna sin struktur och
vågekvationen formulerades för funktioner av rum och tid. Den moderna teorin för ljud
och vibrationer är frukten av dessa matematiska fysikers arbeten.

Figur 6-1 Akustiken omfattar vida områden som biovetenskap, konst, naturvetenskap och teknik.
Vidstående försök till indelning visar att ljud- och vibrationsområdet omspänner många aspekter och
vetenskaper. Det oskuggade området beskriver verksamheten på Marcus Wallenberg Laboratoriet för
Ljud- och Vibrationsforskning, MWL. (Källa: Efter R.B. Lindsay som publicerade sitt "akustiska hjul"
i Journal of the Acoustical Society of America 1964, vol 36)

Ljud och vibrationer 6.2

6.2 Branschen
I det utvecklade tekniska samhället ökar antalet system som alstrar buller och
vibrationer starkt. Exempel är maskiner, fordon och processer av alla slag, där
drivkrafter och motoreffekter hela tiden ökas parallellt med att man strävar efter att
hålla vikter och materialåtgång nere. Detta medför att ett allt intensivare forsknings- och
utvecklingsarbete måste utföras för att kartlägga och undertrycka ljud- och
vibrationsprocesserna och klara de krav som ställs på en vettig miljö.
Grunderna för ljud- och vibrationsläran är en del av den tekniska mekaniken
med starka kopplingar till exempelvis grundläggande mekanik, hållfasthetslära och
strömningslära.
I ljud- och vibrationsläran ingår grundläggande kunskap om hur ljud och
vibrationer genereras och hur vibrationer fortplantas och dämpas. Vidare hur ljud
utbreds i ett fritt fält, hur det samverkar med ett slutet utrymme och hur det påverkar
människa och mätinstrument.
De tekniska tillämpningarna spänner över ett brett fält. Från tillämpad
matematik och mekanik, över elektrisk mätteknik och analog- och digital signalteori till
maskin-, fordons- och byggnadsteknologi.
Bland några speciellt viktiga områden förtjänar följande att omnämnas: Maskinoch fordonsakustiken beskriver vilka åtgärder som kan vidtas för att få tystare och
vibrationsfriare maskiner, fordon och processer. Härför fordras kunskap om hur ljud och
vibrationer uppstår och hur detta sammanhänger med fysikaliska parametrar som
exempelvis strömningshastigheter, massor, styvheter, förluster och geometrier. Den
vanligaste orsaken till att ljud uppkommer i tekniska sammanhang är att en i tiden
varierande kraft sätter en mekanisk struktur i vibrationer. Detta kan vi övertyga oss om
genom att knacka i bordsskivan. Den omgivande luften påverkas av den vibrerande
strukturen och reagerar med kompressioner och expansioner. Den mekaniska
energiform vi kallar ljud har uppstått. Analys av ljudgenereringsmekanismerna hjälper
oss att svara på frågan varför det låter annorlunda när vi slår mot en bordsskiva med
pekfingrets mjukdelar jämfört med kulspetspennans stålspets och varför det låter mer
när vi knackar med knogen mitt på bordskivan jämfört med när vi gör samma sak på
bordsskivans sidokant.
Det dova mullret från en Harley-Davidson cykel har blivit ett begrepp - så
viktigt att företaget sökt patent på ljudet för att hindra konkurrenterna att plagiera det.
Kassaskåpsklicket när en Mercedesdörr slår igen är något som andra biltillverkare
eftersträvar. Begreppet Ljudkvalitét är på väg att etableras. Ljudet skall förmedla
kvalitét och tillförlitlighet hos produkten. Bilindustrin är pionjärer på området. På både
Volvo och Scania har ljudkvalitét en hög prioritet bland andra viktiga aspekter som
köregenskaper, säkerhet och design. För att beskriva ljudet används subjektiva begrepp
som “skärpa”, “råhet” och “burkighet”. Flera tillverkare har utvecklat programvaror
som gör det möjligt att modifiera produkternas ljud som efterliknar olika
konstruktionsförändringar. De modifierade ljuden bedöms sedan av “lyssningspaneler”.
I framtiden kommer många konsument-, industri- och transportmedelsprodukter att
vara “ljuddesignade”.

Ljud och vibrationer 6.3

Modell

Teknik

Kraft

Vibrationer

Kraft
Ojämnhet
Akustisk
avstrålning

Matematisk struktur
Tre led:
Svängare

Svar

Akustisk avstrålning

Exempel:
Ojämnhetskrafter
Kuggkrafter
Mekaniska obalanser
Aerodynamiska krafter

Geometrier
Massor
Styvheter
Förluster

Ytstorlek
Svängningsformer
Resonanser
Kopplingen mellan struktur och luft

N

N

L

i =1

i =1 k =1

p j = ∑ Z ij vi Si = ∑∑ Z ijYki Fk S i

Figur 6-2 Krafter som orsakar
vibrationer uppträder i många
sammanhang. Det kan t ex vara
en kula i ett rullningslager som
inte är tillräckligt rund eller små
ytojämnheter vid kontakten
mellan ett tåghjul och rälsen.
Krafternas förmåga att alstra
vibrationer beror på de mekaniska lagarna där parametrar
som stukturens geometri, dess
massfördelning, styvhet och
förluster ingår. Hur effektiv den
vibrerande strukturen är som
akustisk strålare bestäms av
ytans storlek, hur den svänger
och kopplingen mellan strukturen och luften i skiljeytan.
Ljudgenereringsmekanismer i
samband med mekaniska strukturer kan beskrivasd i tre led:
Svängare - Svar - Strålning.

(6-1)

Figur 6-3 I en så
sammansatt maskin som
en bil är de tre leden i
ljudgenereringskedjan
representerade i många
parallella kedjor. Hastigheten i en bestämd
punkt, som en kraft i en
annan punkt orsakar,
kan beskrivas med sk
frekvenssvarsfunktioner.
På samma sätt kan andra
frekvenssvarsfunktioner
beskriva relationen mellan hastigheten i den
aktuella punkten och
ljudtrycket i en punkt i
kupén. Frekvenssvarsfunktionerna kan vidare
kombineras för att beskriva de tre leden i utbredningskedjan. Genom att summera bidragen från alla
kraftangrepp av betydelse, via de dominerande avstrålande ytorna, erhålls det totala ljudtrycket i de
önskade områdena i kupén.
Bullret inne i kupén kommer väsentligen från tre källor:
•
Drivlinan, dvs. motor, växellåda och drivaxlar.
•
Kontakt mellan däck och vägbana.
•
Strömning över karossen.
Ljudet fortplantas från källan till kupén på två skilda sätt. Man talar om strukturburet ljud och luftburet
ljud. Med strukturburet ljud avses det som väsentligen har transporterats som vibrationer från källa till
mottagare medan det luftburna redan har uppstått som ljud, t ex i motorrummet i en bil innan det
transmitteras in till kupén. (Bild: Volvo Technology Report, nr 1 1988)

Ljud och vibrationer 6.4

Inom strömningsakustiken studeras ljudgenerering direkt i ett elastiskt gaseller vätskeformigt medium. De vanligaste genereringsmekanismerna är volym-, kraftoch momentfluktuationer i mediet, som svarar med att elastisk energi utbredes.
Fenomenen har stor betydelse för exempelvis buller från propellrar, jetmotorer, fläktar,
fordon och ljudutbredning i kanaler.
Figur 6-4 Volvos vindtunnel används för att reducera strömningsalstrat ljud. För att hålla nere det
strömningsalstrade ljudet krävs en
jämn strömning över karossen samt
små toleranser och god passform,
speciellt vid dörrar och andra tätningar. Avlösning kring utstickande
detaljer kan skapa visseljud. Den
småskaliga turbulensen kring karossen ger ett brusartat ljud och finns
dessutom otäta partier kan en luftströmning ibland skapa nya visselljud. (Bild: Volvo Technology
Report, nr 1 1988)

Rums- eller byggnadsakustiken beskriver hur ljudfält utbreds och samverkar
med lokaler av skilda slag samt hur ljud transmitteras genom olika typer av
skiljekonstruktioner såsom väggar och bjälklag.
Figur 6-5 Tunga skiljekonstruktioner begränsar effektivt ljudtransmissionen från ett utrymme till ett
annat, exempelvis från motorrummet på en lastbil till förarkupén. För
farkoster som fartyg, bilar, tåg och
flygplan är låg egenvikt ett
väsentligt krav. Stora ansträngningar görs därför inom transportmedelsindustrin för att utforma både
lätta och effektivt ljudreducerande
konstruktioner. Bilden visar det
ljudhårda efterklangsrummet på
MWL, KTH där ett tak till en
personbil monterats i öppningen in
mot det ljudabsorberande ekofria mätrummet. Med hjälp av mikrofoner och matematiska modeller för
ljudets samverkan med mätrummen kan biltakets ljudreducerande förmåga bestämmas. (Foto: HP Wallin,
MWL)

Signalanalys är en viktig del av ljud- och vibrationsläran. Inom mättekniken
används främst givare som mikrofoner och accelerometrar som omvandlar ljud och
vibrationer till ekvivalenta elektriska signaler för vidare analys. Fram till 60-talet var de
flesta akustiska mätinstrumenten analoga, därefter kom datortekniken på bred front. En
numerisk algoritm FFT (Fast Fourier Transform), som överför signalerna från tidsplanet
(signalstyrka som funktion av tiden) till frekvensplanet (signalstyrka som funktion av
frekvensen) gav ett genombrott för mättekniken.

Ljud och vibrationer 6.5

Figur 6-6 För att åtgärda ett bullerproblem som misstänks uppstå på
grund av vibrationer i taket körs
bilen på en chassiedynamometer - en
rullande väg. Rörelsen i taket
registreras som funktion av tiden
med hjälp av en rörelsegivare - en
accelerometer. Om den i stället är
överförd till frekvensplanet d v s dess
styrka anges som funktion av
frekvensen blir problemet ofta
mycket lättare att tolka. I detta fallet
var det en ogynnsamt utformad
växellåda som var orsaken. Överföring från tids- till frekvensplanet
görs mha. elektriska filter eller med
datorer. Detta vida område kallas
signalanalys. Den matematiska bakgrunden hämtas från den matematiska statistiken och Fouriermetoderna. Exemplet i bilden
antyder att en axel i växellådan, som
roterar med 1800 varv per minut, är
böjd eller i obalans vilket ger upphov
till en dominerande vibrationsstörning med frekvensen 30 Hz.
(Bild: Brüel & Kjær, Structural
Testing, Part 1)

Ljud- och vibrationsläran erbjuder således rika utvecklingsmöjligheter både för
den rent teoretiskt intresserade och för den mer praktiskt/experimentellt inriktade som
önskar ägna sig åt förbättrade maskin- och fordonskonstruktioner eller medverka i
utformningen av en tystare arbets- och samhällsmiljö.
Figur 6-7 Ljudets styrka
anges ofta i dB. En ändring
på 1 dB är knappt uppfattbar. En ökning på ca 8
dB uppfattas som en
fördubbling av störintrycket. För att efterlikna
örats varierande känslighet för olika frekvenser
korrigeras ofta värdena.
Resultatet kallas Ljudnivå
och anges i dB(A). (Bild:
asf,
Bullerbekämpning,
1977, Illustration: Anette
Dünkelberg och Arne
Karlsson)

Ljud och vibrationer 6.6

6.3 Principer, exempel och åtgärder
På de följande sidorna ges några exempel på principer och tillämpningar inom området.
Snabbheten i ett förlopp bestämmer mängden högfrekvent buller

Figur 6-8 (Bild: asf, Bullerbekämpning, 1977. Illustration: Anette Dünkelberg och Arne Karlsson)

Ljud och vibrationer 6.7

Gör vibrerande ytor så små som möjligt

Figur 6-9 (Bild: asf, Bullerbekämpning, 1977. Illustration: Anette Dünkelberg och Arne Karlsson)

Ljud och vibrationer 6.8

Tätperforerad skiva ger litet buller

Figur 6-10 (Bild: asf, Bullerbekämpning, 1977. Illustration: Anette Dünkelberg och Arne Karlsson)

Ljud och vibrationer 6.9

Vindton tas bort med ändrad profil eller små störelement

Figur 6-11 (Bild: asf, Bullerbekämpning, 1977. Illustration: Anette Dünkelberg och Arne Karlsson)

Ljud och vibrationer 6.10

Rena toner kan utsläckas med motriktat ljud

Figur 6-12 (Bild: asf, Bullerbekämpning, 1977. Illustration: Anette Dünkelberg och Arne Karlsson)

Ljud och vibrationer 6.11

6.4 Utveckling
Den klassiska akustiken sammanfattades av Lord Rayleigh i hans grundläggande verk
"The theory of sound" 1894-96. Denna klassiska teori utgör grunden för den moderna
ljud- och vibrationsläran. Lord Rayleigh belönades med Nobelpriset i fysik 1904, för
sina upptäckter inom optiken.
I Sverige påbörjades under
1930-talet viss akustisk verksamhet.
En stark utveckling inom maskinakustiken tog fart under 1950-talet i
och med satsningen på att bygga
tysta ubåtar. Kunnandet spreds till
den civila industrin där Atlas Copco
var en av pionjärerna. De utvecklade
tysta tryckluftsmaskiner och kompressorer vilket hade stor inverkan på
bullret på gator och torg.
I dag ställs ljud- och
vibrationstekniska krav på en stor
del av de produkter som levereras av
svensk industri. Svenskt inträde i
EU har inneburit ytterligare krav på
svenska produkter inom ljud- och
vibrationsområdet. Kvalitetsinriktade tillverkare ser tysta och
vibrationsfria produkter som en
kraftfull
kvalitetsegenskap
att
erbjuda marknaden, varför alla
större verkstadsföretag har en
avdelning för ljud- och vibrationer.
I framtiden kommer vi att se
förbättrade och mer lättanvända
Figur 6-13 (Foto: HP Wallin, MWL)
datorbaserade
beräkningsverktyg
och en fortsatt utveckling av billiga
persondatorbaserade system för mätning och diagnostisering. Ett exempel på utveckling
av ny teknik är den s k aktiva ljud - och vibrationskontrollen. Metoden går ut på att med
exempelvis mikrofoner registrera ett störande ljudfält. Via reglerteknisk behandling
sänds ett "motriktat" (el. fasvänt) ljudfält ut som under vissa förutsättningar kan
eliminera det störande fältet på ett effektivt sätt. Kommersiella system av detta slag
finns i dag tex inom ventilationstekniken och för bilkupéer och flygkabiner. I framtiden
kan vi förvänta oss motsvarande system även på vibrationssidan. Idag används alltid
vibrationsisolatorer, främst av gummi, för att förhindra vibrationerna från motorn i en
bil att sprida sig till karossen. Genom att parallellt med dessa placera elektrodynamiska
vibratorer som genererar krafter i motfas kan de krafter som trots allt passerar
isolatorerna motverkas.

Ljud och vibrationer 6.12

Figur 6-14 Tvärsnitt av
kabinen på turboproppflygplanet SAAB 340 med
aktiv bullerkontroll. Mikrofonerna registrerar ljudet i
ett antal punkter och vidarebefordrar de elektriska
signalerna till kontrollenheten. Signalerna bearbetas
och driver högtalarna på
sådant sätt ("motfas") att
bullret i kabinen reduceras.
Varvtalssignalerna
från
motorerna hjälper till att
effektivisera de reglertekniska processerna i
kontrollenheten.
(Källa: Ny Teknik)

Mikrofon
Högtalare

Kontrollenhet

Signal från motor

Varvtalsgivare

Signal från motor

6.5 Verksamhetsfält/Framtida arbete
Uppgiften att minimera ljud och vibrationer i mekaniska konstruktioner åligger främst
de som är ansvariga för dessas konstruktion och beräkning, d v s främst civilingenjörer
med mekanik, fordons- och maskinteknisk bakgrund.
Dessa frågor har idag en mycket stor aktualitet och industrin arbetar
följdaktligen mycket med dessa frågor. Högskolesystemet har dock tidigare erbjudit en
mycket begränsad utbildning på området. I de organ där MWL möter näringslivet
representerade av SAS (Svenska Akustiska Sällskapet) och SVIB (Svenska
Vibrationsföreningen) samt industrin i sig möter vi ofta kraven på ökad utbildning. Det
är den större verkstadsindustrin som vanligen söker flest ingenjörer på detta område.
Stor här är transportmedelssektorn, där svensk industri är stark alltifrån ubåtar (där
Sverige fått sin hittills största industriorder bl a på grund av lägsta ljudnivå) över
markbundna fordon såsom bilar och tåg till flygplansindustrin. Även övriga sektorer av
industrin som tillverkar produkter där någon typ av energiomvandling sker
(kompressorer, separatorer, turbiner, fläktar hushållsmaskiner, osv, osv) har stort behov
av denna typ av kunskap.
Det finns vidare många konsultbolag inom området. Sverige anses ha en stor
konsultmarknad inom ljud- och vibrationsområdet, i förhållande till sin storlek. Övriga
som söker folk inom detta område är statliga och kommunala myndigheter som har att
se till att lagar och förordningar på området efterlevs samt statliga forskningsorganisationer vars uppgift är att söka ny kunskap.

Ljud och vibrationer 6.13

Ljud och vibrationer 6.14

