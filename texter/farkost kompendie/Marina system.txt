Marina system 3.1

3. Marina system
av
Anders Rosén
KTH Farkost och flyg

3.1 Introduktion
Med begreppet marina system menas tekniska system med marina funktioner. Varje
fartyg byggs för en eller flera specifika funktioner under ett antal bivillkor. Funktionerna
och bivillkoren skapar mycket olika konstruktions- och driftsförutsättningar för olika
fartygstyper. Här ges ett axplock av ett antal marina system, de flesta med anknytning till
Sverige, och en diskussion om deras utformning i förhållande till respektive funktion.
Figur 3-1 är en segelkatamaran, en
Tornado som byggs av företaget Marströms
i Västervik. Tornadons funktion är att segla
snabbt och vinna seglingstävlingar. Ett av
bivillkoren som påverkar utformningen är
att den ska kunna segla snabb i alla
riktningar mot vinden. Om den skulle
optimeras mot funktionen att endast nå
maximala toppfarter på en enda bog skulle
den utformas på ett annat sätt. Andra
bivillkor ges av ett 34-sidigt dokument där
Internationella Tornadoförbundet i detalj
specificerar Tornadoklassen, och som gör
Figur 3-1
att olika Tornados kan tävla mot varandra
på samma tekniska villkor.
Figur 3-2 är supertankern Nanny som
byggdes i Uddevalla 1978. Med sin längd
på 365 m är hon det största fartyg som
någonsin byggts i Sverige och en av de
största mobila konstruktioner som någonsin
byggts i världen. Funktionen är att
transportera råolja. Olja är en relativt billig
produkt i förhållande till sin vikt. Därför
Figur 3-2
byggs tankfartyg med fylliga former och
låga farter. Fartyg med dyrare last, till
exempel människor som resonerar att tid är
pengar, utformas ofta för betydligt högre
hastigheter. Snabbfärjorna till Gotland har
till exempel mer än dubbelt så hög
marschfart som tankfartyg.
Passagerarna på finlandsfärjorna
(Figur 3-3) har inte fullt så bråttom. Här är
en av funktionerna partykryssningar, vilket
gör att fartyget är försett med barer,
diskotek, biografer, mer eller mindre
Figur 3-3

Marina system 3.2

exklusiva hytter, swimmingpools, mm. De här fartygen har dock flera funktioner, till
exempel utför de ett betydande transportarbete genom att ha stora lastdäck för trailers och
personbilar. Fartygstypen kallas RO-PAX, där PAX står för passagerare och RO kommer
från Roll-on/Roll-off (RO/RO) vilket syftar på sättet som lasten hanteras.
I Figur 3-3 syns även en havskajak. Här är funktionen motion och rekreation i
havsbanden. Kajaken har därför täta lastutrymmen och god sjövärdighet.
Figur 3-4 är ett av Svenska sjöräddningssällskapets fartyg med primär funktion
att undsätta människor i sjönöd och rädda
liv. I sjöräddningsoperationer kan det vara
helt avgörande att man snabbt kommer till
undsättning. Skrovet är därför utformat för
att kunna plana, det vill säga i hög fart röra
sig ovanpå vattnet istället för i vattnet som
fartygen i Figur 3-2 och 3-3.
Figur 3-5 är det svenska örlogsfartyget Visby som är byggt av Kockums i
Karlskrona. Fartyget är byggt i kolfiber och
Figur 3-4
utformat för en mängd olika funktioner, till
exempel attack mot ubåtar och andra
ytfartyg, minläggning och minröjning,
luftförsvar, mm. En delfunktion är att
fartyget är byggt med så kallad stealthteknik (smygteknik), vilket innebär att det
ska synas så lite som möjligt till exempel på
radar. Alla dessa funktioner och tillämpning
av nya material mm har gjort att
utvecklingsarbetet inbegripit en mängd
forskning bland annat på KTH Marina
Figur 3-5
system.
Figur 3-6 är ett annat marint system
som utvecklats på KTH. I kursen 4E1402
Marin design utvecklade studenter 2004
subskimmern Infernus, som är en hybridfarkost som både fungerar som snabbgående
ytfartyg och ubåt.
Figur 3-7 är det svensk-norska
rederiet Wallenius-Wilhelmsens konceptfartyg E/S Orcelle. Detta är en pentamaran,
med ett huvudskrov och fyra små sidoskrov.
Funktionen är som för alla WalleniusFigur 3-6
Wilhelmsens fartyg att transportera bilar.
E/S står för Environmentally Sound
Operations. Fartyget är utrustat med ett
flertal miljövänliga framdrivningssystem,
till exempel segel, solceller och fenor som
kan ta vara på vågenergi, och är en idé om
hur ett framtida fartyg kan tänkas se ut.
Figur 3-7

Marina system 3.3

Förutom fartyg finns en mängd andra
sorters marintekniska system, som till
exempel oljeplattformen i Figur 3-8. Ett
annat exempel på detta är sjökranen
Lodbrok i Figur 3-9. Pontonen som bär
kranen är utformad för att kunna bära
kranlyft på upp till 260 ton. Den 50 år
gamla kranen har bland annat deltagit i
bärgandet av regalskeppet Vasa samt vid
olika brobyggen. Mest känd är den dock
förmodligen för påseglingen av Essingeleden i Stockholm hösten 2005.
I följande två avsnitt ges exempel på
och en kort introduktion till några
problemområden
inom
ämnesområdet
marina system – hydrostatik och stabilitet
samt fartygs framdrivningsmotstånd. Denna
lilla skrift avslutas sedan med en kort
beskrivning av naval architecture eller
skeppsbyggnad som det heter på svenska
om det handlar om fartyg, det vill säga
designprocessen för fartyg och andra marina
system.

Figur 3-8

Figur 3-9

3.2 Hydrostatik och stabilitet
Trots de stora olikheterna mellan olika
marina system som illustrerats ovan, är
många grundläggande tekniska principer
desamma. Den mest fundamentala principen
är väl den som på 200-talet fKr
formulerades av den grekiska matematikern
Arkimedes, enligt myten då han låg i
badkaret.
Den första mänskliga farkosten var
förmodligen en stock som man satt gränsle
på (Figur 3-10). Som illustreras för ett
tvärsnitt av stocken i Figur 3-11, utsätts den
våta ytan hos en kropp nedsänkt i vatten för
ett hydrostatiskt tryck som verkar vinkelrätt
mot kroppens yta. Det hydrostatiska trycket
ökar med avståndet under ytan, så att
kroppens lägsta delar utsätts för störst tryck.
Precis som att massfördelning för en kropp i
vila kan sammanfattas som en tyngdkraft
(FG =mg i Figur 3-11, där m är totala massan
och g är gravitationskonstanten) verkandes
lodrätt nedåt i kroppens masscentrum, kan
det hydrostatiska trycket på en kropp
sammanfattas som en hydrostatisk lyftkraft

Figur 3-10

FG
vattenyta

∇

FB

hydrostatiskt tryck

Figur 3-11

Marina system 3.4

(FB i Figur 3-11) verkandes lodrätt uppåt genom undervattenskroppens volymcentrum (G
står för engelskans gravity medan B står för engelskans buoyancy vilket ungefär kan
översättas med bojighet). Det är storleken av denna sistnämnda kraft som formulerades
av Arkimedes vars princip säger att ”en kropp nedsänkt i en vätska påverkas av en
uppåtriktad kraft som är lika stor som vikten av den undanträngda vätskan”. Den
undanträngda volymen kallas kroppens volymdeplacement och betecknas som i Figur 311 ofta med symbolen ∇. Ordet deplacement kommer från engelskans displace som
betyder just undantränga. Den hydrostatiska lyftkraften kan alltså uttryckas som FB =
ρg∇, där ρ är vattnets densitet och g är gravitationskonstanten.
Ett fartyg flyter i jämvikt i ett läge där dess deplacementsmassa motsvarar dess
totala massa, eller uttryck i krafter där FG=mg=FB=ρg∇, och där tyngdkraften verkar
vertikalt genom deplacementcentrum och den hydrostatiska lyftkraften verkar vertikalt
genom masscentrum som i Figur 3-11.
Ekipaget stock och människa har ett
ganska högt tyngdpunktsläge. För fartyget i
Figur 3-11 ligger masscentrum en bit
ovanför vattenytan. I Figur 3-13 har stocken
och dess passagerare påtvingats en störning
genom en krängningsvinkel η. Detta ger en
situation där tyngdkraften FG och den
hydrostatiska lyftkraften FB bildar ett
kraftpar som ger ett moment som strävar
efter att öka krängningsvinkeln. Fartyget är
Figur 3-12
instabilt! Precis som för en cykel är det
dock ändå möjligt för en människa att
behålla balansen på stocken, genom att
aktivt motverka krängning med förskjutning
av tyngdpunktsläget, och genom att paddla
FG
med händerna på stocken eller vrida på
styret på cykeln.
FB
För de flesta fartyg saknas dock
möjligheten att aktivt motverka krängning
och därigenom kompensera instabilitet.
Fartyget måste istället vara stabilt i sig själv.
GZ<0
Eventuellt var det därför som människan
någon gång i historien började urholka sina
Figur 3-13
stockfartyg. På detta sätt minskade man
ekipagets massan samtidigt som den
vattenundanträngande volymen bibehölls.
Resultatet blev en kanot. Besättningen
kunde nu färdas torrskodda i fartyget.
Dessutom erhölls en drastisk förändring av
massfördelningen. Tyngdpunkten för hela
systemet – skrovet, lasten och besättningen
– sänktes. Resultatet illustreras schematiskt
i Figur 3-14, som motsvarar Figur 3-13 fast
med en avsevärt lägre tyngdpunkt. Den
stora vinsten är att kraftparet FG-FB istället
för ett krängande moment här skapar ett
rätande moment som motverkar krängFigur 3-14
ningen. Farkosten är stabil och återgår efter

Marina system 3.5

en störning till sitt ursprungsläge istället för att kapsejsa.
Enligt Figur 3-14 kan det rätande (eller krängande i Figur 3-13) momentet uttryckas
som GZ·FB, där FB = ρg∇ är den hydrostatiska lyftkraften enligt ovan, och GZ är den
rätande hävarmen som är lika med det horisontella avståndet mellan den hydrostatiska
lyftkraftens och tyngdkraftens respektive verkningslinjer. GZ är definierad så att GZ>0
om kraftparet FG-FB ger ett rätande moment (stabilt fartyg, Figur 3-14), och GZ<0 om
kraftparet FG-FB ger ett krängande moment (instabilt fartyg, Figur 3-13).
Vid något senare tillfälle i historien kom människan på att fartyg kunde drivas
framåt med hjälp av vinden genom användande av segel. Problemet är bara att vinden i
seglen förutom kraften framåt även skapar ett stort krängande moment. Ett sätt att hantera
detta är att förse fartyget med en tung köl (Figur 3-15). Härigenom sänker man tyngdpunkten ytterligare, ökar GZ, och skapar därigenom ett ökat rätande moment som motverkar krängningen. På en del segelbåtar,
som Volvo Ocean Race båten Ericsson i
Figur 3-16, har man dessutom infört en
konstruktionslösning där kölen kan vinklas i
sidled. Härigenom separerar man tyngdkraftens och den hydrostatiska lyftkraftens
verkningslinjer ytterligare och skapar
därigenom en större hävarm (GZ) och ett
större rätande moment. (Notera att kölar
även har funktionen av fena för att skapa
sidkrafter som motverkar sidkrafterna från
seglen och därigenom gör så att segelbåten
inte driver iväg i sidled).
Figur 3-15
Utriggare, katamaraner och trimaraner
är andra konstruktionslösningar som också
ökar det rätande momentet genom att
separera tyngdpunkt och hydrostatisk
lyftkraft (öka GZ). Principen illustreras i
Figur 3-17. Denna princip tillämpas för
segelkatamaraner, som Tornadon i Figur 31, men även för stora färjor som den i Figur
3-18. Flerskrovsprincipen gör att man kan
erhålla god stabilitet trots att respektive
skrovdel är mycket slank. Som beskrivs i
Figur 3-16
nästa avsnitt har slanka skrov stora fördelar
vad gäller framdrivning i hög fart.
För skrov med cirkulära tvärsnittsgeometrier krävs att tyngdpunkten är lägre
än deplacementcentrum för att erhålla
stabilitet (som visades i Figur 3-13 - Figur
3-15). Figur 3-17 visar dock att stabilitet
kan uppnås med ett flerskrovsfartyg trots att
tyngdpunkten ligger långt över vattenytan.
För Tornadon i Figur 3-1 och HSS-färjan i
Figur 3-18 är det ganska uppenbart att
tyngdpunkten ligger ovanför vattenytan.
Figur 3-17

Marina system 3.6

Figur 3-19 visar ett av världens största
containerfartyg – OOCL Shenzhen – som
kan transportera över 9000 containrar. Figur
3-20 visar förmodligen världens minsta
containerfartyg, som nätt och jämt får plats
med en container. Var ligger tyngdpunkten
för dessa fartyg? Svaret på den första frågan
är ganska uppenbar från figurerna –
tyngdpunkten ligger helt klart över
deplacementcentrum och troligtvis även
över vattenytan. Men hur klarar de då
stabiliteten? Lösningen på stabilitetsproblemet för enkelskrovsfartyg med hög
tyngdpunkt ligger i skrovformen. Tvärsnitten för fartygens i Figur 3-19 och Figur
3-20 skrov är snarare rektangulära än
cirkulära. Stabilitetsegenskaperna hos ett
rektangulärt tvärsnitt illustreras i Figur 3-21.
Vad som här händer vid krängning är inte
bara att tyngdpunkten förskjuts som i de
tidigare exemplen. Även deplacementcentrum förskjuts genom att deplacementet
omfördelas och undervattenskroppen ändrar
form. I Figur 3-21 visas denna omfördelning
av deplacementet som att en volym dV har
flyttats från fartygets ena sida till den andra.
Resultatet är ett GZ>0, det vill säga ett
stabilt fartyg, trots att tyngdpunkten ligger
klart över deplacementcentrum och till och
med över vattenytan. Ju bredare fartyget är
desto större blir deplacementsförskjutningen
och därmed även stabiliteten.
När man utvecklar ett nytt fartyg
måste man se till att fartyget får ett
deplacement som är tillräckligt stort för att
bära den tänkta vikten i form av fartygets
egenvikt, last, passagerare mm. Man måste
givetvis även se till att fartyget har en
tyngdpunkt och skrovform som gör fartyget
stabilt, så att det automatiskt rätar upp sig
efter störningar till exempel från vind och
vågor. För ett befintligt fartyg är det till
exempel viktigt att hålla koll på stabiliteten
vid lastning och lossning.

Figur 3-18

Figur 3-19

Figur 3-20

Figur 3-21

Marina system 3.7

3.3 Framdrivningsmotstånd
En annan central aspekt för fartygs
prestanda är framdrivningsmotståndet.
Givetvis är det eftersträvansvärt att ha ett så
lågt framdrivningsmotstånd som möjligt.
För ett handelsfartyg gör ett lågt motstånd
att man klara sig med en mindre motor och
därmed mindre bränsleförbrukning, mindre
bränslekostnader och mindre miljöbelastning. För ett tävlingsfartyg gör istället ett
lågt motstånd att man når högre farter med
befintlig framdrivningseffekt.
Figur 3-22
Framdrivningsmotståndet för en ubåt,
som till exempel ubåtsräddningsfarkosten i
Figur 3-22, är helt och hållet förknippat
med vattnets viskositet. Som illustreras för
en halvkropp i Figur 3-23 kan det viskösa
motståndet delas upp i olika komponenter;
Figur 3-23
dels tangentiella friktionskrafter i gränsskiktet mellan vattnet och skrovet; dels
energiförluster i avlösningsvirvlar; och
slutligen tryckkrafterna på främre delen av
farkosten, som i en ideal vätska skulle
återvinnas i aktern enligt d’Alemberts
paradox, men som på grund av vaken ger
ett nettomotstånd. Summan av dessa
komponenter refereras till som visköst
motstånd.
För ett ytgående fartyg tillkommer en
effekt genom bildandet av svallvågor.
Figur 3-24
Bildandet av svallvågorna medför att en del
av den energi som skulle kunna användas för att driva fartyget framåt istället går åt till att
bilda svallvågorna. Till det viskösa motståndet läggs ytterligare en komponent,
vågbildningsmotståndet. Vågbildningen kring ett ytgående fartyg illustreras i Figur 3-24.
Det man mest lägger märke till när ett fartyg kör förbi är de divergerande vågorna som
propagerar bort från fartyget. Faktum är dock att den största energiförlusten går till
bildandet av de transversella vågorna som propagerar med fartyget. Vattenvågor har
egenheten av en konstant relation, Vw/√Lw=1.25 m1/2s-1, mellan deras propageringshastighet Vw och deras längd Lw. Långa vågor har alltså högre propageringshastighet än
korta. De transversella fartygsgenererade vågorna rör sig med samma hastighet som
fartyget, Vw=V där V är fartygets fart. Således är deras längd Lw=(V/1.25)2 m. Som synes
är de transversella vågorna i Figur 3-24 ungefär en fjärdedel så långa som fartyget, det
vill säga L/Lw=4 där L är fartygets vattenlinjelängd. Tillståndet kan beskrivas i termer av
en fart-längd-relation, V/√L≈0.6.
Vågbildningen kring ett ytgående fartyg är relaterat till tryckvariationerna utmed
skrovet, principiellt övertryck i vågtopparna och undertryck i vågdalarna. För låga farter,
eller egentligen för låga fart-längd-relationer V/√L , så är fartyget flera gånger längre än
svallvågslängden. Här tar tryckvariationerna ut varandra utmed skrovlängden, fartyget
har samma trim och djupgående som i stillaliggande, och fartyget bärs helt och hållet av
de hydrostatiska lyftkrafterna. Motståndet domineras här av de viskösa effekterna (se

Marina system 3.8

motstånd

vågbildningsFigur 3-25). Det viskösa motståndet är
motstånd
proportionellt mot fartygets våta yta. För att
minimera motståndet i låga farter gäller det
alltså att minimera fartygets våta yta. Den
visköst
form som har minst yta i förhållande till sin
motstånd
volym är klotet. Av flera skäl är dock
klotformen opraktisk för fartyg, till exempel
vad gäller stabiliteten, både tvärskeppsstabiliteten enligt föregående avsnitt, och
kursstabiliteten, det vill säga fartygets
V/ L
förmåga att hålla en given kurs. För att ha
Figur 3-25
en låg fart-längd-relation krävs ju också en
viss längd på fartyget. Långsamtgående
fartyg ges dock normalt en så fyllig form
som möjligt som till exempel tankfartyget i
Figur 3-26.
Om fartyget i Figur 3-24 skulle öka
farten, så ökar även längden av de
fartygsgenererade transversella vågorna.
Med farten ökar även vågbildningsmotståndet. Vid en fart-längd-relation
V/√L>0.9 så är våglängden mer än halva
fartygslängden. Här börjar vågbildningsFigur 3-26
motståndet bli den dominerande motståndskomponenten (se Figur 3-25). Åtgärden för
att minimera motståndet i dessa farter är att
ge skrovet en slankare form. Intuitivt inser
man nog att ett slankt skrov bygger mindre
svall än ett trubbigt och fylligt skrov.
Kajaker är exempel på fartyg som framförs i
höga fart-längd-relationer V/√L, och därför
utformas med mycket slanka skrov (se Figur
3-27). Notera att ett slankt skrov även ger
lägre avlösning (jämför Figur 3-23). Ett
Figur 3-27
slankt skrov ger därför även lägre
friktionsmotstånd i hög fart än ett fylligt
skrov.
Ett mått som används för att
karaktärisera ett skrovs fyllighet och
slankhet är blockkoefficienten, CB. Denna
definieras som CB=∇/LBT, där ∇ är
fartygets volymdeplacement, L är vattenlinjelängden, B är största vattenlinjebredden, och T är djupgåendet (se Figur 312). Stort CB motsvarar alltså ett fylligt
Figur 3-28
skrov, medan litet CB motsvarar ett slankt
skrov. Enligt resonemanget ovan är det följaktligen lämpligt med stort CB för
långsamtgående fartyg (fartyg med låga V/√L), och litet CB för snabba fartyg. Figur 3-28
visar en ungefärlig relation mellan lämplig blockkoefficient och fart. Farten är här
uttryckt i termer av Froudes tal Fn=V/√(gL), som alltså är en dimensionslös variant av
fart-längd-relationen ovan. Notera att kanoten i Figur 3-27 har en vattenlinjelängd på

Marina system 3.9

Figur 3-29

V

hydrodynamisk
tryck

Figur 3-30

Figur 3-31

V

hydrodynamisk
tryck

Figur 3-32

motstånd

deplacerande
skrovform

planande
skrovform

V/ L

Figur 3-33
100

andel av totala
lyftkraften [%]

cirka 4 m och en marschfart på cirka 4 knop
(ca 2 m/s) vilket motsvarar Fn=0.33, medan
supertankern i Figur 3-2 har en betydligt
högre marschfart, 16 knop (ca 8 m/s) men
som på grund av sin längd 365 m har en
betydligt lägre dimensionslös hastighet
Fn=0.14.
Antag att fartyget i Figur 3-24 ökar
farten ytterligare. Vid en fart-längd-relation
V/√L=1.25 genereras vågor som är lika
långa som fartygets vattenlinjelängd.
Situationen illustreras i Figur 3-30. Vid
dessa farter är det inte bara de hydrostatiska
trycken som har betydelse. Den relativa
rörelsen mellan skrovet och vattnet
genererar även betydande hydrodynamiska
tryck. Som illustreras i Figur 3-30 så bildas
på en konkav kropp (som skroven i Figur 326 och Figur 3-27) ett övertryck i förskeppet
och ett sug i aktern. Fören reser sig och
aktern sugs ner. Djupgåendet och den våta
ytan ökar, och därmed ökar även det viskösa
motståndet. Mest betydande blir dock
ökningen
av
vågbildningsmotståndet.
Fartyget drar här upp stora svall och klättrar
i uppförsbacke på sin egen bogvåg.
För
att
minimera
avlösningsmotståndet
utformas
långsamtgående
(V/√L<1.25) fartyg med fördel med mjuka
konvexa linjer. Ett exempel på detta är
fiskebåten vars spantruta visas i Figur 3-29
(en spantruta visar ett antal tvärsnitt av
skrovet, normalt med den förliga hälften till
höger och den aktre hälften till vänster). För
högre farter (V/√L>1.25) vänds dock alltså
denna skrovform till en nackdel. Vill man
öka farten ytterligare spelar det ingen roll
hur stark motor man har. För en konkav
skrovform är det som att köra in i en
vågbildningsmotståndsvägg för fart-längdrelationer V/√L>1.25.
För att framföra ett fartyg i högre
farter krävs helt andra skrovformer. Några
extrema varianter för att ta sig igenom
vågbildningsmotståndsväggen är svävare
och bärplansbåtar. Den vanligaste lösningen
för snabba fartyg är dock planande skrov.
Figur 3-31 är Stridsbåt 90’s spantruta. Detta
är ett typiskt planande skrov. För det
långsamtgående skrovet ville man undvika
avlösning. För det planande skrovet

hydrostatisk
lyftandel

hydrodynamisk
lyftandel

deplac.

semi-plan.

V/ L

Figur 3-34

planande

Marina system 3.10

försöker man istället initiera avlösning genom den skarpa avslutningen i en tvär
akterspegel och skarpa slag (gräns mellan botten och sida). Härigenom eliminerar man
det hydrodynamiska undertrycket och skapar istället ett hydrodynamiskt övertryck över
hela fartygsbotten (se Figur 3-32). Istället för att sugas ner lyfts skrovet ur vattnet.
Härigenom minskas den våta ytan och tillhörande visköst motstånd. Med mindre kropp i
vattnet åstadkoms även en drastisk minskning av vågbildningsmotståndet. I Figur 3-33
visas schematiskt motståndet som funktion av farten för deplacerande skrov (skrov som i
huvudsak bärs av deplacementskrafter) och planande skrov som i högre hastigheter bärs
av hydrodynamiska krafter. Figur 3-34 illustrerar schematiskt hur stor andel av den totala
lyftkraften som utgörs av hydrostatiska respektive hydrodynamiska krafter, som funktion
av farten. Normalt brukar man kategorisera V/√L<1.25 som deplacerande fart,
1.25<V/√L<2.8 som semi-planande fart och V/√L>2.8 som planande fart. Motsvarande
intervall uttryckt i Froudes tal, Fn=V/√(gL), är Fn<0.4 för deplacerande, 0.4<Fn<0.9 för
semi-planande, och Fn>0.9 för planande.

3.4 Naval Architecture
Vid utveckling av ett marintekniskt system, till exempel ett fartyg, måste man beakta en
mängd olika faktorer. Några av de mest centrala faktorerna har berörts i de två
föregående avsnitten. Fartygets skrov måste ha tillräckliga dimensioner, måste ha
tillräckligt stort deplacement, för att kunna bära den tänkta lasten. Det ska hålla sig på rätt
köl, det vill säga vara stabilt, oberoende av om det är tomt eller fullastat med
hundratusentals ton last, och oberoende av om det är stiltje eller går höga vågor. Skrovet
ska ha en form som minimerar motståndet i de tänkta fartområdena, så att det drar så lite
bränsle som möjligt och därmed belastar miljön så lite som möjligt och är effektivt till
exempel ur ekonomisk synvinkel. Vidare måste fartyget vara försett med ett
propulsionsarrangemang (motor och propeller, segel eller paddel och paddlare) som kan
övervinna motståndet, samt roder eller andra manövreringssystem. Skrovstrukturen måste
ges tillräcklig hållfasthet och vara säkert och funktionell trots att det utsätts för extrema
belastningar och slitage från väder, vågor, vind, hantering av last, mm.
Många av dessa aspekter står i
motsatsförhållande till varandra, till
exempel så kan ett slankt skrov ha lågt
framdrivningsmotstånd men samtidigt
dålig stabilitet. Utvecklingsarbetet är
därför en iterativt process där fartygets
geometri och dimensioner, lastkapacitet
och fart vägs mot kravspecifikationen
som specificerar fartygets funktion och
prestanda och olika bivillkor. Processen
kan symboliskt beskrivas av en
designspiral (se Figur 3-35). Man utgår
från någon form av kravspecifikation som
Figur 3-35
definierar fartygets funktioner och
prestanda. Inledningsvis genomför man ett första varv i designspiralen där man mer
överslagsmässigt analyserar
- huvuddimensioner, kapaciteter och fribord,
- skrovgeometri (linjer) och hydrostatiska data,
- skissartade arrangemangsritningar,
- grov uppskattning av dödvikt (lastvikt, bunker, eventuell ballast mm), lättvikt (vikten
av skrovstrukturen, maskineri mm), samt tyngdpunktslägen,

Marina system 3.11

- trim (flytläge) och stabilitet,
- inledande analyser av säkerhet, miljö och ekonomi.
I nästa varv i designspiralen förfinar man analysen, uppdaterar resultaten från det
första varvet, och utökar analysen med motstånds- och effektberäkning, typ av maskineri
och propulsor I ett tredje varv förfinar man analysen ytterligare, gör nya uppdateringar av
tidigare resultat, och lägger till analys av läckstabilitet. Här definierar man fartygets
indelning i olika vattentäta sektioner som säkerställer fartygets säkerhet även efter att det
sprungit läck till exempel på grund av grundstötning eller av att man tappat bogvisiret.
Efter detta har man kommit så långt att man kan ge sig på skrovkonstruktionen. Efter en
preliminär skrovdimensionering kan man förfina analysen av lättvikten, vilket kan leda
till uppdatering av deplacementet och så vidare varv efter varv i designspiralen.
Utöver de tekniska frågorna måste man i utvecklingsarbetet även beakta att fartyget
ingår som en del i ett större system av andra fartyg och farkostslag, hamnar, vägar och
annan infrastruktur, nationell och internationell lagstiftning, klassnings- och
tävlingsregler om det handlar om en tävlingsbåt, och ett stort antal olika aktörer som till
exempel besättning, passagerare, fartygsägare, lastägare, varv, konstruktörer,
myndigheter och tävlings eller marknadskonkurrenter.
Allt detta sammantaget gör utveckling av marinatekniska system, naval
architecture som det heter på engelska, till ett mycket sammansatt och krävande, men
samtidigt spännande och stimulerande, ingenjörsarbete.
Utbildningen på Marina system på KTH leder till att man blir en Naval Architect
(Skeppsbyggare). Se exempel på ”definition” av naval architecture/architect på
http://www.rina.org.uk/page389.html.

