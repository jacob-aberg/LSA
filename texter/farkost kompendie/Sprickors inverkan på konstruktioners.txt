Sprickors inverkan på konstruktioners livslängd 7.1

7. Sprickors inverkan på konstruktioners livslängd
av
Sören Östlund och Mårten Olsson
KTH Hållfasthetslära

7.1

Inledning

Alla konstruktioner kan haverera. Naturligtvis vill man reducera risken för haverier så
mycket som möjligt. Speciellt viktigt är detta i konstruktioner som vid haveri kan
orsaka dödsfall, mänskligt lidande eller stora ekonomiska kostnader. Till denna typ hör
bl.a. farkoster såsom flygplan, båtar, bilar och tåg samt även t.ex. kärnkraftverk,
pipelines och tryckkärl.
Kravet på att undvika haverier har medfört att såväl industri som myndigheter
efterfrågar allt bättre och tillförlitligare dimensioneringsmetoder. Utveckling och
verifiering av sådana metoder sker inom ämnesområdet hållfasthetslära genom
modellering, numeriska beräkningar och experiment.

7.2

Beskrivning av fenomenet

En viktig observation vid dimensionering är att alla typer av konstruktioner innehåller
olika sorters defekter. Om vanliga konstruktionsmaterial vore helt defektfria skulle
deras hållfasthet avsevärt förbättras. Typiska defekter är materialdefekter från
tillverkning eller skador som orsakas av ovarsam hantering. Materialdefekter kan t.ex.
vara slagginneslutningar i gjutjärn och stål. Andra exempel är sprickor och håligheter
som kan uppkomma i kompositmaterial under tillverkningsprocessen t.ex. vid härdning
och maskinbearbetning. Ovarsam hantering kan t.ex. vara att någon tappar ett tryckkärl
av kompositmaterial i golvet eller att en mekaniker tappar ett tungt verktyg på en
flygplansvinge tillverkad av kolfiberförstärkt plast. Andra typer av defekter kan t.ex.
uppkomma om ett flygplan kolliderar med en fågel.
En viktig typ av defekter är s.k. utmattningssprickor. Dessa uppkommer i de
flesta material vid upprepade belastningar även om lastnivån ligger långt under den nivå
som skulle ge brott vid en enda pålastning. Vanligt är också att utmattningssprickor
utgår från en befintlig skada. Ökad kännedom om utmattningssprickors beteende
utnyttjas både för säkrare konstruktioner och för uppskattning av livslängden hos
konstruktioner. I framrutan på en bil kan man tyvärr närmare studera spricktillväxt. Ett
stenskott skapar en liten skada som sedan genom utmattning växer lite vid varje
belastning (fartvind, gupp m.m.). I genomskinligt glas är det ganska lätt att upptäcka
sprickorna, men i andra material måste man leta efter dem med t.ex. röntgen eller
ultraljud. Utmattningssprickor fås inte bara i metaller utan även i t.ex. polymera
kompositmaterial. Detta illustreras i figurerna 7-1 och 7-2.

Sprickors inverkan på konstruktioners livslängd 7.2

Figur 7-1

Figur 7-2

Utmattningsspricka i flygplansaluminium.

Utmattningssprickor i glasfiberförstärkt epoxilaminat. Sprickorna ligger ett skikt där
fibrerna är riktade ut ur papperets plan.

Typiskt för de defekter som diskuteras ovan är att de ibland är omöjliga eller
mycket svåra att upptäcka innan de genom utmattningstillväxt vuxit till en sådan storlek
att de kan orsaka haveri. Detta medför att dimensionering många gånger måste baseras
på antagandet att det redan finns olika typer av defekter i en konstruktion. Därefter
beräknas antalet belastningar som krävs för att dessa antagna defekter skall växa till en
kritisk storlek. Vid drift av konstruktionen tillåts sedan färre belastningar. På så sätt är
man på den säkra sidan och konstruktionen blir skadetålig.
Det mekaniska beteendet hos konstruktioner med sprickor studeras inom en del
av hållfasthetsläran som kallas brottmekanik. I detta seminarium ska beskrivas hur
kunskap om t.ex. sprickors beteende utnyttjas för att erhålla säkrare och mer optimala
konstruktioner.

Sprickors inverkan på konstruktioners livslängd 7.3

Att saker och ting lättare går sönder om så kallade anvisningar (skarpa hörn,
sprickor eller liknande) finns är ett fenomen som vi observerar och utnyttjar nästan
dagligen. På många typer av förpackningar, t.ex. påsar för jordnötter, finns en
perforering med tillhörande text “öppnas här”. En chokladkaka är inte helt slät vilket
gör det lättare att dela upp den i mindre stycken. I en kakelplatta gör man först en rits
längs den linje där plattan ska delas. Fördelarna med sprickor kan tyckas mycket stora,
men vi vet också att oönskade sprickor kan få mycket tråkiga följder, t.ex. om det finns i
bärkassen från matvarubutiken. Vi vet också att en spricka i en papperskasse är farligare
än en i en plastkasse. Slutsatsen är att olika material har olika brottkänslighet, ett
resultat som används flitigt vid konstruktion och materialval. Olika typer av vardagliga
fenomen där den s.k. anvisningsverkan utnyttjas illustreras i figur 7-3.

Figur 7-3

7.3

Exempel där anvisningar och sprickor utnyttjas för att underlätta hanteringen.

Analysmetod

Vid hållfasthetsanalys används framför allt två mått för att karaktärisera påkänningen i
olika positioner i en struktur. Dessa två storheter är spänning och töjning. Storheterna
illustreras enklast genom att betrakta en stång som utsätts för en kraft enligt figur 7-4.
P

∆
A

L

P
Figur 7-4

Stång med tvärsnittsarean A och längden L.

Stången har längden L och tvärsnittsarean A, och kraften P verkar vinkelrätt mot
tvärsnittsarean. I detta fall definieras spänningen σ som kraften P dividerat med den
yta på vilken kraften verkar, i det här fallet A, och töjningen ε som stångens
förlängning ∆ dividerat med ursprunglig längd L. På matematisk form blir detta

Sprickors inverkan på konstruktioners livslängd 7.4

P
A 

∆
ε= 
L 

σ=

(7-1)

Vid analys av strukturer används olika modeller för att beskriva egenskaperna hos materialet den är tillverkad av. Den vanligaste modellen är att anta att det råder ett linjärt
samband mellan spänning och töjning. Detta kallas Hookes lag, som skrivs

σ = Eε

(7-2)

där E, elasticitetsmodulen, är ett mått på materialets styvhet (diamant t.ex. har högt
värde på E och gummi lågt).
Ekvation (7-2) kan ses som en mer allmän formulering av det samband som
gäller för en vanlig linjär fjäder. Betraktas stången i figur 7-4 kan med hjälp av
ekvationerna (7-1) och (7-2) ekvationen för en fjäder skrivas som

P = k∆ =

EA
∆
L

(7-3)

där k är den från mekaniken kända fjäderkonstanten.
Målet med hållfasthetsanalys av olika strukturer är att kunna beräkna
spänningen och töjningen i alla delar av en struktur, för att därefter kunna jämföra de
beräknade värdena med experimentellt uppmätta gränsvärden för tillåten spänning och
töjning. Dessa beräkningar kan vara mer eller mindre komplicerade och ofta måste
numeriska metoder tillgripas. Beräkning av spänningstillståndet vid en sprickspets
kräver till skillnad mot det enkla exemplet i figur 7-4 att en flerdimensionell analys
genomförs. Detta innebär att spänningen beräknas för alla tänkbara snittytor i en
struktur.
En sprickspets belastas i princip som en kombination av tre huvudbelastningsfall
(modus). Dessa tre fall illustreras i figur 7-5. Av dessa är modus I det i praktiken vanligast förekommande och denna framställning ska begränsas till detta fall. Noteras skall
dock att modus II belastning vanligen uppkommer vid sprickor i gränsskikt mellan
material med olika egenskaper varför intresset för detta fall har fått en större betydelse i
samband med den ökande användningen av kompositmaterial t.ex. i flygplan.
Modus
P

I

II

III

y

y

y

x
z

P

P

x
z

x

P

z
P

P

Vidgande i
xy-planet
Figur 7-5

Glidande i
xy-planet

Glidande tvärs
xy-planet

De tre huvudbelastningsfallen (modus) för en sprickspets.

Sprickors inverkan på konstruktioners livslängd 7.5

Den matematiska analysen baseras på en uppsättning differentialekvationer, som
beskriver beteendet inuti den belastade elastiska kroppen, i kombination med
randvillkor som beskriver belastningen på strukturens ränder. Sprickproblem
karaktäriseras vanligtvis av att sprickytorna är obelastade, d.v.s. spänningen är då noll
för x < 0 . Då den matematiska analysen genomförts har man fått fram lösningen;
spänningarna vid sprickan som funktion av x och y. En intressant egenskap hos denna
lösning är att det funktionella beroendet av x och y är det samma för alla sprickor,
oavsett hur konstruktionen som de finns i ser ut. Med hjälp av koordinatsystemet enligt
figur 7-6 erhålles längs x-axeln följande uttryck för den spänning som öppnar
sprickspetsen (verkar i y-riktningen)

σ=

KI
2π x

(7-4)

Parametern K I kallas spänningsintensitetsfaktor och storleken på den är det enda som
skiljer olika sprickor åt. Den är en amplitudfaktor som beror av belastning, sprickans
längd a och strukturens dimensioner i övrigt. Med undantag för relativt idealiserade
strukturer krävs i allmänhet en numerisk analys, t.ex. med finita element metoden FEM,
för att bestämma K I . Vanligen skrivs spänningsintensitetsfaktorn på formen
K I = Q π a f ( a , h, w )

(7-5)

där Q är en parameter som beskriver den aktuella lastnivån och f ( a, h, w ) är en
dimensionslös funktion som beror av den momentana spricklängden a och strukturens
geometri, här illustrerade med strukturens längd och höjd enligt figur 7-6. Från
ekvationerna (7-4) och (7-5) fås med dimensionsanalys att Q har samma dimension som
spänning, d.v.s. kraft/ytenhet. Denna spänning behöver dock inte nödvändigtvis
genereras av krafter utan kan t.ex. även orsakas av temperaturändringar eller pålagda
förskjutningar.
P

w
y

σ

y
a

x

h

x

σ
P
Figur 7-6

Illustration av spänningen framför en belastad struktur innehållande en spricka med längden
a.

En närmare inspektion av ekvation (7-4) avslöjar att då vi närmar oss
sprickspetsen, d.v.s. då x → 0 , blir spänningen oändligt stor. Detta är ett fenomen som
uppträder vid alla linjärt elastiska analyser av inåtgående skarpa hörn. I verkligheten
blir naturligtvis inte spänningen oändlig utan materialet precis framför sprickspetsen

Sprickors inverkan på konstruktioners livslängd 7.6

kommer att ändra beteende. I ett litet område runt sprickspetsen kommer Hookes lag
(ekv. (7-2)) inte längre att vara giltig och vår analys är inte helt fullständig. I metalliska
material kommer i närheten av sprickspetsen s.k. plastisk deformation att förekomma.
Oavsett hur materialet modelleras kommer dock mycket höga spänningar att uppträda
vid sprickspetsen eller hörnet och detta är orsaken till att man i allmänhet undviker att
utforma konstruktioner så att de har skarpa anvisningar. Dessa höga spänningar gör att
små mikroskopiska defekter kan börja växa till och slutligen blir sprickor stora nog att
orsaka haveri. Ska t.ex. ett fyrkantigt hål tas upp i en vägg sker detta bäst genom att
först borra ett hål med relativt stor diameter i varje hörn i kvadraten innan sidorna sågas
upp. Detta illustreras i figur 7-7 där även ett mindre lyckat sätt visas. Under 1950-talet
orsakade bristfälliga kunskaper om detta fenomen en serie haverier på det första
jetdrivna passagerarflygplanet Comet. I detta fall började utmattningssprickor att efter
relativt kort flygtid växa till från nithål kring planets fyrkantiga fönster. I dagens
flygplan har detta problem bl.a. åtgärdats genom att alla fönster har avrundad form.
borrhål
sågsnitt

Figur 7-7

sågsnitt

Dåligt och bra sätt att ta upp ett fyrsidigt hål i en plåt.

Eftersom spänningen vid en sprickspets teoretiskt blir oändligt stor är
spänningen inget bra mått att använda för dimensionering av strukturer som kan
innehålla sprickor. Oändligheten är alltid större än alla tänkbara uppmätta värden! Vad
som gäller för spänningen är också sant för töjningen och därför måste något bättre mått
användas. Den parameter som härvid visat sig mycket användbar är K I . Att så är fallet
kan man förstå från ekvation (7-4) och följande resonemang. Den enda information som
sprickspetsen har om den omgivande strukturen är storleken på K I , vilket innebär att
om K I är stor är påkänningen vid sprickspetsen stor. Omfattande experimentella
undersökningar har visat att spricktillväxt inträffar om villkoret

K I = K Ic

(7-6)

är uppfyllt. Ekvation (7-6) säger alltså att sprickan börjar växa om spänningsintensitetsfaktorn K I når ett kritiskt värde K Ic . Detta kritiska värde kallas materialets
brottseghet, och är en materialparameter som är oberoende av konstruktionens geometri
och hur belastningen appliceras. Värdet på brottsegheten varierar mycket mellan olika
typer av material. Exempel på material som har låga värden på brottsegheten är glas,
keramiska material och vissa polymerbaserade kompositmaterial. Ett segare
brottbeteende uppvisar däremot t.ex. många metalliska material. Ofta är ett brottsegare
material dyrare. Pipelines t.ex. byggs av billigt stål med låg brottseghet. Vid en
explosion kan sprickor riva upp rören flera kilometer. Därför lägger man in rörbitar av
segare (och dyrare) stål med jämna mellanrum.

Sprickors inverkan på konstruktioners livslängd 7.7

Brottsegheten är även beroende av temperaturen. Konstruktionsstål t.ex.
uppvisar ett beteende som kallas omslag. Detta visar sig på så sätt att vid temperaturer
högre än en viss s.k. omslagstemperatur kan brottet beskrivas som segt, medan vid
temperaturer under omslagstemperaturen är brottet sprött. Skillnaden i K Ic på ömse
sidor om omslagstemperaturen kan många gånger vara betydande. Detta fenomen var
den främsta orsaken till att de s.k. Libertyfartygen, som under andra världskriget
transporterade förnödenheter mellan U.S.A. och Europa, havererade vid kallt väder.
Ibland skedde detta när båtarna låg olastade vid kaj. Totalt byggdes cirka 3000 fartyg av
denna typ med början 1941. Tolv år senare, 1953, hade 233 båtar totalhavererat och
över tusen båtar hade delvis spruckit. Detta var den första serie stora båtar som
svetsades. Orsaken till brotten var skarpa hörn och slarvigt utförda svetsar, med
krympsprickor, i kombination med låg brottseghet vid låg temperatur.

7.4

Brottmekanisk analys

En brottmekanisk analys är vanligen en del av en teknisk beslutsprocess där någon form
av acceptansbeslut måste fattas. Det kan t.ex. gälla om flygtiden för en flygplanstyp kan
förlängas eller om ett kärnkraftverk kan tas i drift efter att sprickor har upptäckts i
någon komponent. Alternativen kan i många beslutsprocesser vara fortsatt drift eller
kostsamma reparationer. Den brottmekaniska analysen innehåller ett antal element som
alla måste ingå. I figur 7-8 visas en schematisk bild med de olika beståndsdelarna.
Oförstörande provning:
Ultraljud, röntgen
inspektion

Komponentens
geometri och last

Material, omgivningens
egenskaper, temperatur m.m.

Defektens geometri:
Form, storlek

Spänningsanalys

Materialegenskaper:
Brottseghet, K Ic
Sträckgräns, σ s

Brottmekanisk
modell

BESLUT

Figur 7-8

7.5

Andra faktorer:
Ekonomi
Miljöpåverkan
Planerade driftstopp
Politiska faktorer

Den brottmekaniska analysens beståndsdelar.

Experimentell bestämning av brottsegheten

Brottsegheten K Ic bestäms experimentellt med standardiserade provstavar. De två
vanligaste typerna är CT-provstav för dragprov respektive SEN(B)-provstav för
böjprov. I figur 7-9 visas hur dessa provstavstyper används. För att giltiga resultat ska
erhållas måste ett antal villkor vara uppfyllda. Det viktigaste är att det område kring

Sprickors inverkan på konstruktioners livslängd 7.8

sprickspetsen där Hookes lag inte gäller måste vara mycket mindre än konstruktionens
storlek i övrigt.
P
P
spricka

CT-provstav
Figur 7-9

7.6

P

SEN(B)-provstav

Standardprovstavar för brottseghetsprovning.

Spricktillväxt under växlande belastning

Vid beslut som ska fattas beträffande en konstruktions tillförlitlighet, baserat på
förekommande eller misstänkta defekter, kan beslutet antingen vara att konstruktionen
kan fortsätta att användas i drift eller att konstruktionen måste skrotas eller repareras.
Det sista alternativet är ofta ekonomiskt ofördelaktigt, efterson driftstillestånd är dyrt,
varför företagsledningar gärna ser att fortsatt drift ska kunna motiveras på något sätt.
Reparationer kan dock i vissa fall vara billiga. Ibland räcker det med att slipa bort
sprickorna eller att borra ett hål genom sprickspetsen.
För att kunna fatta sådana beslut är kunskap om tillväxt av defekter nödvändig.
En vanlig situation kan vara att en spricka med känd storlek och form har upptäckts i en
konstruktion. En rent statisk brottmekanisk analys visar att ekvation (7-6) inte är
uppfylld varför det inte nödvändigtvis är någon akut fara för haveri, dock kan långsam
tillväxt av sprickan förväntas om belastningen är växlande. Frågan är då hur mycket
sprickan växer till under fortsatt belastning och hur lång tid det tar för sprickan att nå
kritisk storlek. Kunskap om defekters tillväxt kan också användas för att bestämma
serviceintervall och när noggranna inspektioner måste göras.
Intresset för långsam tillväxt av sprickor ökade efter haverierna med Comet
flygplanet. Tiden från det att en spricka upptäcks med blotta ögat till dess att den når
kritisk storlek kan ibland vara mycket kort och motsvara endast ett fåtal flygningar.
Detta har lett till förbättrade inspektionsmetoder och en enorm utveckling av förståelsen
för spricktillväxt. I detta sammanhang kan nämnas att aluminium som länge har varit
det dominerande materialet i flygplansstrukturer är speciellt känsligt för tillväxt av
utmattningssprickor. Det sägs ibland att om dagens kunskap om spricktillväxt i
aluminium varit känd för ett antal decennier sedan, så hade detta material kanske inte
accepterats i flygplan.
Bestämning av en sprickas tillväxt under olika typer av växlande laster kräver
omfattande experimentella undersökningar. Provstavar med olika geometrier måste
prövas under olika typer av lastkombinationer. I laboratoriet belastar man provstavarna
med en cyklisk last, vanligen beskriven med funktioner av typen Q = Qm + Qa sin ω t , se
figur 7-10.

Sprickors inverkan på konstruktioners livslängd 7.9

verklig last

laboratorieförsök

Qmax

lastnivå Q

Qa
Qm

tid

Qmin

lastcykel

Figur 7-10 Exempel på hur lastnivån kan variera med tiden vid laboratorieförsök och i verkligheten.

Undersökningar av utmattningssprickors tillväxt uppvisar en ganska stor
spridning i de experimentella resultaten. Därför måste relativt många försök utföras för
att man ska kunna göra säkra bedömningar. Den tillväxt av en sprickas längd som sker
vid en lastcykel, se figur 7-10, är vanligen mycket liten varför mätning av spricktillväxt
kräver avancerade och noggranna metoder. I allmänhet kan tillväxten redovisas som ett
medelvärde baserat på mätningar efter ett stort antal lastcykler. Ett genombrott i
utvecklingen av beräkningsmetoder för spricktillväxt var upptäckten att
spänningsintensitetsfaktorn kunde användas för att beskriva spricktillväxt/lastcykel vid
cyklisk belastning. Det visade sig dock att det inte var K I i sig som var den viktiga
parametern utan skillnaden mellan K Imax och K Imin , d.v.s. spänningsintensitetsfaktorn
vid högsta respektive lägsta lastnivå under lastcykeln. Denna parameter betecknas ∆K I
och är alltså ∆K I = K Imax − K Imin . Matematiskt kan sprickans tillväxt/lastcykel skrivas på
formen

 ∆K I 
da
= C6 

dN
 ∆K I6 

n

(7-7)

där a är spricklängden, N är antalet belastningscykler samt

C6

och n

materialparametrar. Parametern ∆K I6 är det värde på ∆K I som ger da dN = C6 där

C6 = 10−6 m/lastcykel, d.v.s. sprickan växer en mikrometer per lastcykel. Enligt
ekvation (7-5) kan spänningsintensitetsfaktorn skrivas K I = P π a f (a, h, w) . Ekvation
(7-7) blir då en s.k. separabel differentialekvation,

da

( a ) ( f ( a , h, w ) )
n

n

 ∆P π
= C6 
 ∆K I6

n


 dN


(7-8)

Differentialekvationen kallas separabel eftersom faktorer som beror av spricklängden
respektive antalet belastningscykler kan separeras. I ekvation (7-8) är vänsterledet en
funktion av spricklängden a och högerledet en funktion av antalet belastningscykler N.
Ekvation (7-8) kan integreras enligt

Sprickors inverkan på konstruktioners livslängd 7.10

a

∫

a0

( a ) ( f ( a , h, w ) )
n

 ∆P π
= ∫ C6 
0
 ∆K I6
N

da

n

n


 dN


(7-9)

och ett samband mellan sprickans längd a och antalet lastväxlingar N erhålls. I ekvation
(7-9) är a0 sprickans ursprungliga längd. Funktionen f är vanligtvis inte given på en
form som medger enkel analytisk integration, så i regel måste numeriska metoder tillgripas.
Om a ( N ) räknas ut med hjälp av ekvation (7-9) erhålls resultat enligt figur 711. Sprickan växer väldigt långsamt för varje belastningscykel utom på slutet strax
innan brottet inträffar. Vid inspektioner gäller alltså att i) upptäcka små sprickor samt
att ii) inspektera tillräckligt ofta.

brott

a(N)

brott

litet Q

stort Q

a0
Nbrott

Nbrott

N

Figur 7-11 Exempel på samband mellan spricklängd a och antalet lastcykler N som erhålles från
ekvation (7-9).

Under drift utsätts de flesta konstruktioner för olika typer av lastväxlingar som
både kan ändra form och amplitud. I dessa fall kan, så länge de olika lastväxlingarna är
kända, ekvation (7-9) användas för varje lasttyp och slutresultaten adderas.
Ett större problem dyker upp när de explicita lastväxlingarna och deras inbördes
ordning inte är kända. Detta är mycket vanligt i olika typer av farkoster. Påkänningarna
i en bil beror till stor del på hur jämnt underlaget är på de vägar där bilen körs och
belastningarna på ett flygplan beror t.ex. på väderförhållanden, underlaget på
landningsbanorna, flygsätt (t.ex. civilflyg eller jaktflyg) m.m. Den bästa beskrivningen
av sådana belastningshistorier fås med hjälp av någon stokastisk (slumpmässig)
beskrivning. Att uppskatta spricktillväxt under stokastisk belastning är ett svårt problem
och inom t.ex. flygindustrin kompletteras vanligen beräkningar med olika typer av
fullskaleprovning. Antalet dyrbara försök kan dock avsevärt reduceras tack vare
möjligheten att redan på konstruktionsstadiet kunna uppskatta livslängden.
Utvecklingen har nått så långt att sprickor i konstruktioner numera i många fall kan
tillåtas.
Inom flygindustrin används den beskrivna metodiken bland annat för att kunna
godkänna flygplan för olika livslängder. När flygtiden för ett flygplan börjar närma sig
den tillåtna vill ägarna vanligen fortsätta att flyga eftersom införskaffandet av nya
flygplan i allmänhet är mycket dyrt. För att tillåta fortsatt drift måste då nya mer

Sprickors inverkan på konstruktioners livslängd 7.11

detaljerade inspektioner och beräkningar genomföras. Baserat på sådan information kan
planets flygtid förlängas, eventuellt med krav på tätare inspektion och service.
Om inspektionerna utförs noggrant och med avancerad mätteknik, men framför
allt ofta, kan antalet haverier orsakade av utmattning reduceras väsentligt. Att man
lyckats med detta framgår av statistiken. Att flyga är ett av de säkraste sätten att resa.
Idag är olyckor med trafikflyg så ovanliga att de blir globala nyheter när de inträffar.
Förfinade metoder vid inspektion och mer avancerade analysmetoder inom hållfasthetsläran kommer i framtiden att förbättra flygsäkerheten ytterligare.

