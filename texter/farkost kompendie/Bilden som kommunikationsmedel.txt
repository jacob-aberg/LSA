Bilden som kommunikationsmedel 19.1

19. Bilden som kommunikationsmedel
Av
Anders Folkeson
KTH Maskinkonstruktion

19.1 Bildens egenskaper
Bilden är en kraftfull informationsbärare vid kommunikation i form av presentationer,
skrivna rapporter osv. Det finns många sätt att framställa bilder, inte minst elektroniskt,
med hjälp av en persondator. Digitala kameror, skannrar (bildläsare) och mobiltelefoner
är exempel på lättillgängliga hjälpmedel att framställa bilder i elektronisk form.
Med CAD-program (Computer Aided Design) kan man till och med göra så
kallade fotorealistiska bilder, färgfotografier, av objekt som inte finns i verkligheten.
Man kan visa hur maskiner ser ut i sin rätta miljö, utan att ens en prototyp har byggts.
Elektroniskt lagrade bilder kan enkelt monteras i skrivna dokument. I de flesta fall kan
bilderna göras bättre i ett bildbehandlingsprogram. Det vanligaste sådant är Adobe
Photoshop.
Bilden utgör ett mycket effektivt komplement till det skrivna och talade ordet.
Det kan inte nog understrykas att bilder ska utnyttjas så mycket som möjligt i rapporter
och presentationer.
Det finns många fördelar med bilder, bland annat:
• bilder väcker intresse
• bilder underlättar förståelse
• bilder gör komplicerat material överskådligt
• bilder lättar upp både text och tal
• bilder stimulerar fantasin och främjar kreativiteten.
Idéskisser
Bilder är inte bara av värde vid kommunikation med andra. De kan även vara nyttiga
när man kommunicerar med sig själv. Man kan rita skisser för att utveckla sina egna
idéer och tankar. Man kan också skissa idéer som sparas för en senare bearbetning. På
det viset arbetar ofta kreativa människor. Det finns skissböcker bevarade efter Leonardo
da Vinci, Thomas A Edison och Gustav de Laval, som belyser hur dessa geniala
personer arbetade och tänkte, se figur 19-1.
Vad kan uttryckas i bild?
Vad beträffar maskiner, kan du med enkla skisser beskriva form, dimensioner, yta och
material för olika komponenter. Du kan också förklara funktion, arbetssätt och
översiktligt klargöra maskiners uppbyggnad och struktur. Sådant kräver många och
komplicerade ord i text, vilket blir svårläst.
Olika metoder att rita
Som sagts ovan finns det fina hjälpmedel att elektroniskt framställa bilder. Det betyder
emellertid inte att handritade bilder har spelat ut sin roll.
Förmågan att rita skisser är en färdighet som alltid kommer att vara av värde.
Alla kan göra handskisser. Med lite träning kan alla bli bättre. Här ska vi ta upp några
enkla metoder för skissritning.

Bilden som kommunikationsmedel 19.2

Figur 19-1 Skisser ur Gustav de Lavals dagbok från 1889. (Ingvar Jung: Gustav de Laval – the flexible
shaft and the gas turbine. De Laval Memorial Lecture 1973)

Bilden som kommunikationsmedel 19.3

I figur 19-2 visas exempel på en
perspektivskiss som utförts av teknologer i
en nybörjarkurs på KTH. Deras uppgift var
att konstruera om cyklar och ersätta
drivkedjorna med kuggremmar. Principen
framgår tydligt och man får ett bra begrepp
om hur konstruktionen kan se ut.

Figur 19-2 Kuggrem som ersätter drivkedjan på en
cykel. Från ett teknologprojekt.

19.2 Allmänna tips
Rita på fri hand. Som regel räcker det bra med frihandsskisser. Gör bilden så enkel som
möjligt. Ta bort allt oväsentligt. Se till att bilden stämmer överens med texten. Använd
samma beteckningar och symboler. Gör en bildtext som sammanfattar det som bilden
ska visa. Gör läsaren så intresserad att han går vidare och läser huvudtexten!
Ritningar förekommer ofta i tekniska rapporter. De är oftast i format som är
större än det vanliga kopieformatet A4. Helst bör man förminska ritningarna till A4 i en
rapport. Om ritningar måste de vikas, blir rapporten besvärlig att hantera. Lösa ritningsrullar hör inte hemma i rapportsammanhang.
Pennor. Det är oftast bäst att påbörja en skiss med blyerts. För att få väldefinierade svarta linjer kan du sedan använda "markers", fiberspetspennor. Illustrationer blir
ofta tydligare och snyggare om de görs med två linjegrovlekar.

19.3 Perspektivskisser
Vid grafisk avbildning har man problemet att återge en tredimensionell verklighet på en
tvådimensionell pappersyta. I maskinritningar används så kallad ortografisk projektion
med flera, mot varandra vinkelräta, vyer. Föremålens former och dimensioner kan som,
ligger i de olika bildplanen därigenom återges i exakt skala. Det sättet att rita är stelt och
det krävs vana att förstå sådana ritningar. CAD-programmen ger enkel möjlighet att ta
med en vy med perspektiv lite från sidan. Det underlättar i hög grad förståelsen av
ritningen.
Det finns flera enkla metoder för handritade perspektivskisser: dels
axonometriska parallellperspektiv (parallella linjer ritas parallella), dels "äkta"
perspektiv (parallella linjer går ihop mot en punkt på horisonten). Parallellperspektiven
passar bäst för små föremål, som maskinelement, medan stora föremål kräver äkta
perspektiv. Ett hus, till exempel, ser ganska töntigt ut i parallellperspektiv.
Det finns enkla metoder för grafisk konstruktion av perspektiv som vi kan ha
god nytta av.

Bilden som kommunikationsmedel 19.4

Parallellperspektiv
Axonometrisk projektion kan vara isometrisk, dimetrisk eller trimetrisk. Axonometri
innebär bilder som är mätbara genom att de har kända skalor längs axlarna.
Figur 19-3 Isometrisk projektion innebär t.ex. att man
har 120° vinkel mellan de
tre axlarna. En kub vars
kanter ligger längs axelriktningarna återges med alla
kantlinjer i samma skala.
Basvinklarna blir båda 30°,
varför man brukar tala om
30-30-metoden.

Figur 19-4 Dimetrisk projektion innebär att endast två
hörnvinklar är lika. Det medför att kantlinjer i två riktningar
framställs i samma skala, medan kantlinjer i den tredje
riktningen återges i en annan skala. 7-42-metoden med
basvinklarna cirka 7° och 42° anses ge en verklighetstrogen
återgivning. Mått i djupled (längs 42°-axeln) återges med halva
den skala som används i sid- och höjdled. Observera alltså att vid
7-42-metoden ritas verkliga mitt i sid- och höjdled, medan mått i
djupled alltså halveras.

Perspektiv med en eller två gränspunkter visas i figur 19-5 och 19-6 nedan.
De viktigaste reglerna är:
• horisonten ligger i ögonnivån
• horisontella kantlinjer för parallella ytor kan förlängas till en gränspunkt,
G i figur 19-4
• alla linjer som är vinkelräta mot bildplanet konvergerar mot huvudpunkten
• vertikala linjer förblir vertikala
• alla former som ligger i plan som är parallella med bildplanet, behåller sina
verkliga proportioner
• mittpunkter på fyrkantiga ytor fås alltid i diagonalernas skärningspunkt.

Bilden som kommunikationsmedel 19.5

Figur 19-5 Exempel på perspektiv med en gränspunkt på horisonten.

Figur 19-6 Exempel på tvåpunktsperspektiv.

Figur 19-7 Man kan även använda perspektiv med tre gränspunkter. Kantlinjer för sneda
ytor har gränspunkter som inte behöver ligga på horisonten. Som exempel visas ovan ett
hus med snedtak. Det lutande taket har en egen gränspunkt, som inte ligger på horisonten.

Bilden som kommunikationsmedel 19.6

Figur 19-8 Skissövning.

Figur 19-8 visar en enkel skissövning för perspektivskisser med två gränspunkter.
Försök arbeta på fri hand. Gör dig oberoende av linjalen. Det går att dra även
hjälplinjerna mot gränspunkterna på fri hand. Vid tvåpunktsperspektiv ska man hålla sig
inom en cirkel genom gränspunkterna och med horisonten som diameter. Utanför
cirkeln förvrids bilden på ett onaturligt sätt vilket illustreras i figuren. Perspektivskisser
med en eller två gränspunkter är ofta mycket användbara när man ritar maskinelement
och maskiner. De kan naturligtvis inte ge lika mycket information som ritningar i tre
vyer, men de lämnar goda möjligheter till visualisering i många sammanhang. Till
skillnad från parallellperspektiven får man ett "riktigt" perspektiv

19.4 Några knep vid perspektivritning
Cirklar antar ellipsform i sneda perspektiv. För att skissa en cirkel i perspektiv börjar
du med att konstruera en kvadrat i vilken cirkeln ska inskrivas. Mittpunkten i denna
kvadrat bestäms av diagonalernas skärningspunkt. Dra vertikala och horisontella linjer
genom mittpunkten. Cirkeln, eller snarare ellipsen, går genom dessa linjers
skärningspunkter med fyrkanten (A, B, C, D) och tangerar där fyrkanten. Detta ger oss
stöd för att enkelt skissa en acceptabel cirkel i perspektiv.

Figur 19-9 Skissning av en cirkel i snett perspektiv.

Bilden som kommunikationsmedel 19.7

Delning. Linjer som inte ligger parallellt med bildplanet är inte måttriktiga och
proportionerna förändras av perspektivet. För att återge ett föremål med jämn delning
görs på följande sätt. Figur 19-10 visar ett staket med jämn delning mellan spjälorna.
•
•
•
•
•

Anta att spjälan AB och delningen AC är givna
Dela AB på mitten
Dra en linje från mittpunkten på AB till gränspunkten G
Denna linje delar alla spjälor på mitten
Dra diagonalen från B genom mittpunkten på CD till E.
Därmed kan EF ritas. Dra sedan diagonalen från D och så vidare.

Figur 19-10 Jämn delning vid perspektivritning av ett staket. Till höger det renritade
staketet med horisont och en gångväg framför staketet.

Fria former. När en oregelbunden form ska ritas i perspektiv kan man utnyttja ett
rutnät. Detta konstrueras med diagonaler som halverar bilden i ett lämpligt antal steg,
till vänster i figuren nedan. Samma rutnät konstrueras i perspektivbilden. Därefter
överförs den oregelbundna formen, punkt för punkt, med hjälp av rutorna. Ett exempel
visas i figur 19-11.

Figur 19-11 Fria former vid perspektivritning.

Bilden som kommunikationsmedel 19.8

Rita föremål. När man ska rita föremål med godtycklig form, börjar man med att rita
omskrivna kuber eller rätblock. Därefter skissas det aktuella föremålet in i det skelett
som ges av rätblocken. Figuren nedan visar förfarandet när en vals och en snäckväxel
ritas på detta sätt.
Förutom att några hjälplinjer ritas, konstrueras inte bilden, utan den skissas på
fri hand. Prova dig fram till dess att du tycker dig ha fått vettiga proportioner. När du är
nöjd, lägger du ett tunt vitt papper över och ritar rent. Ser inte resultatet bra ut, upprepar
du proceduren. Lägg på ett nytt vitt papper, korrigera felen och upprepa tills du är nöjd!

Figur 19-12 Föremål byggs upp av omskrivna rätblock.

Skuggning och ytmarkering. Skuggning ger en förbättrad rymdverkan. Bilder i
facklitteratur, tidskrifter och kataloger ger exempel på professionellt utförda
perspektivbilder med skuggning. I figurerna nedan visas exempel på användning av
skuggning och materialtextur.

Figur 19-13 Skuggning förstärker objekten vid perspektivritning.

Figur 19-14 Materialtextur förstärker objekten vid perspektivritning.

Bilden som kommunikationsmedel 19.9

Rendering innebär att geometriska bilder som skapats i ett CAD-program återges i
korrekt perspektiv med bakgrund, belysning och skuggor samt att ytorna markerar
material på ett realistiskt sätt. Man talar om fotorealism. Man kan komma mycket nära
ett fotografi, särskilt när bilden är i färg. Figurerna 19-15 och 19-16 visar renderade
bilder utförda av teknologer i en CAD-kurs. De ursprungligen bilderna är i färg.

Figur 19-15 Renderad CAD-bild av en avskärare.

Figur 19-16 Renderad bild av en modellmotor.

19.5 Sprängskisser
Sprängskisser kan användas för att visa alla delar i en maskin på ett tydligt sätt. Figur
19-17 visar exempel på en sprängskiss av en Polaroidkamera och figur 19-18 en broms
från Girling.

Figur 19-17 Sprängskiss av en Polaroidkamera.

Bilden som kommunikationsmedel 19.10

Figur 19-18 Sprängskiss av en Girling trumbroms.

Figur 19-19 Sprängskiss utförd med CAD. Lägg märke till att de olika delarna markerats med
nummer som återfinns i en särskild stycklista, där deras namn och antal framgår liksom nummer på
detaljritningar.

