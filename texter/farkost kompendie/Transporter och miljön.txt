Transporter och miljön 11.1

11. Transporter och miljön
av
Jonas Åkerman
Avdelningen för Miljöstrategisk analys/ fms
KTH Arkitektur och samhällsbyggnad

11.1 Inledning
Detta kapitel bygger till stor del på en rapport som skrivits på Avdelningen för
Miljöstrategisk analys på uppdrag av Naturvårdsverket. Titeln är ”Tvågradersmålet i
sikte? – Scenarier för det svenska energi- och transportsystemet till år 2050” och
rapporten går att ladda ner från Naturvårdsverkets hemsida.
Den mängd transporter som människor världen över utnyttjar varierar kraftigt. I
det svenska transportsystemet (person- och godstransporter) förbrukas ca 1 ton olja per
person och år. Detta är mindre än hälften av vad den genomsnittlige amerikanen
förbrukar men långt över det globala genomsnittet. Med ett globalt snitt på Sveriges
nivå skulle enbart världens transportsektor behöva dubbelt så mycket olja som idag
totalt produceras i världen. Ett enskilt lands transportsystem kan avgränsas på ett flertal
olika sätt. Ibland redovisas t.ex. enbart inrikes transporter. Eftersom transporter över
nationsgränserna är de som ökar snabbast både vad gäller person- och godstransporter
kan denna avgränsning leda till relativt stora underskattningar. Att de ändå ofta används
beror på att statistiken för internationella transporter oftast är sämre. I figur 11-1 visas
svenskars resande 2005 uttryckt i miljarder personkm. I volymerna ingår allt resande av
svenskar oavsett var resorna skett. Bilen står för den klart största delen av resandet, men
om utrikesresor på detta sätt inkluderas ser man att flygresandet utgör en relativt stor
post. Av 32 miljarder personkm med flyg utgör rena inrikesflygningar endast drygt 3
miljarder personkm. Flyget är också det transportslag som ökar snabbast. Med dagens
ökningstakt fördubblas flygresandet på ca 15 år.

(mdr person-km)

Svenskars resande 2005
100
90
80
70
60
50
40
30
20
10
0
Bil

Flyg

Spår

Buss

Färja

Figur 11-1 Svenskarnas personresor 2005.

Cykel

Transporter och miljön 11.2

Godstransporter 2005
140

(mdr ton-km)

120
100
80
60
40
20
0
Sjöfart

Lastbil

Järnväg

Flygfrakt

Figur 11-2 Godstransporterna 2005. För lastbil och järnväg har räknats transporter på
svenskt territorium. För sjöfart och flyg inkluderas inrikes transporter och import.
Uppskattningarna av sjöfartens och flygets transportarbete är dock mycket osäkra.

I figur 11-2 visas en uppskattning av godstransportarbetet för Sverige. Osäkerheten i
siffrorna för sjöfart och flygfrakt är emellertid stor på grund av bristfällig statistik. Ca 90
% av sjötransporterna är import till Sverige, resten är inrikes transporter (Sveriges
export räknas enligt denna systemavgränsning på mottagarlandet).
Teknisk utveckling av farkoster och infrastruktur har historiskt sett varit en viktig
orsak till de ökande transportvolymerna. Det finns i dagens läge också många faktorer i
vår omvärld som verkar mot ökande godstransporter. Den rena frihandeln har vunnit allt
fler anhängare. Handelshinder i form av tullar och kvoter har minskat i omfattning. Ett
grundläggande syfte med en organisation som EU är en utökad handel, vilket innebär
mer transporter.

11.2 Transporternas miljö och hälsoproblem
Samtidigt som transporter är nödvändiga för att dagens samhälle ska fungera, så utgör
de snabbt ökande transportvolymerna ett alltmer påtagligt hot mot miljön och
människors hälsa. Transportsektorns utsläpp av växthusgaser är sannolikt det största
problemet och kommer att ägnas stort utrymme i hela detta kapitel. Transportsystemens
miljö- och hälsoeffekter kan grovt delas in efter om effekterna uppträder lokalt,
regionalt eller globalt.
Lokala effekter
Trots att Sverige hör till de absolut säkraste länderna i världen skadas ca 17 000
personer varje år i vägtrafiken i Sverige. År 2014 avled 270 personer till följd av
trafikolyckor. Avgasernas direkta hälsoeffekter är mest påtagliga i städer där både
många människor och fordon trängs på en liten yta. Bilavgaser och andra utsläpp
orsakar en rad allvarliga sjukdomar som astma och cancer. Årligen uppskattas ungefär
500 cancerfall i tätorter bero på luftföroreningar. Hälften av dessa avlider. Osäkerheten i
dessa uppskattningar är dock stor. En indirekt effekt av befolkningens ökande bilåkande
är att vi rör oss för lite och får nedsatt hälsa, t.ex. i form av benskörhet och övervikt.

Transporter och miljön 11.3

Regionala effekter
Utsläpp av svavel- och kväveoxider orsakar fortfarande allvarliga skador i form av
försurning och övergödning. Sjöfarten står för drygt 20 % av svavelutsläppen medan
vägtrafiken endast står för ett par procent. När det gäller kväveutsläppen till luft står
transportsektorn för ca 80 %. Kväveoxiderna leder också till bildandet av marknära
ozon och andra s.k. fotokemiska oxidanter. Dessa oxidanter skadar grödor som potatis
och vete. Produktionsbortfallet uppskattas i storleksordning till en miljard kronor
årligen. Infrastrukturen i form av vägar och järnvägar fragmenterar landskapet, vilket
anses vara ett hot mot den biologiska mångfalden. Infrastrukturen konkurrerar också om
mark som kan användas för andra ändamål, t.ex. jordbruk eller friluftsområden.
Globala effekter - Klimatförändringar
Koldioxidutsläpp från förbränning av fossila bränslen utgör transportsektorns största
miljöproblem. Att ökade utsläpp av koldioxid kan påverka klimatet är känt sedan länge,
men frågan fick ökad uppmärksamhet globalt i och med att Sternrapporten publicerades
hösten 2006 samt i takt med de nya rapporterna från FN:s klimatpanel under våren 2007.
Dessa visar på att världen står inför en klimatförändring som är i huvudsak orsakad av
mänskliga aktiviteter, och som riskerar att få dramatiska konsekvenser. En aspekt som
sannolikt bidragit till att klimatförändringarna nu tas på allvar inom de allra flesta delar
av samhället är att den tidigare ofta hävdade motsättningen mellan å ena sidan ekologisk
hållbarhet och å andra sidan ekonomisk och social hållbarhet nu ser ut att lösas upp.
Enligt IPCC (2007) och Stern (2006) så är det nu tydligt att kraftigt minskade utsläpp av
växthusgaser (en viktig komponent i ekologisk hållbarhet) i själva verket är en
nödvändig förutsättning för att inte den långsiktiga ekonomiska utvecklingen ska
drabbas. Det är betydligt mindre kostsamt att minska utsläppen idag än att försöka
reparera skadorna i efterhand (många klimateffekter riskerar dessutom att vara
irreversibla). Enligt Stern (2006) skulle det kosta i storleksordningen ett par procent per
år av den globala BNP för att minska utsläppen till acceptabla nivåer, medan skadorna,
om inget görs idag, skulle kunna uppgå till motsvarande 15-20 % av den globala BNP år
2050.
En global klimatförändring kommer att påverka olika områden på jorden mycket
olika. Tyvärr så pekar klimatmodellerna på att redan torra områden i världen kommer att
bli ännu torrare, medan risken för översvämningar ökar i andra delar av världen. I
tempererade områden som norra Europa, Ryssland och Kanada kan skördarna öka något
om uppvärmningen inte blir större än 1-2 grader. Blir den större kommer skördarna
dock att minska även i dessa områden. I varmare delar av världen kommer skördarna att
minska även vid en liten global temperaturhöjning. Vi en temperaturhöjning på över 2
grader ökar riskerna för svält markant. Detta kan i sin tur leda till sociala konflikter,
stora flyktingsströmmar och i vissa fall krig. Andra effekter är t.ex. att världshavens
nivå beräknas stiga med 0,5-2 meter fram till år 2100, samt att förekomsten av orkaner
kommer att öka.
Bland andra EU och Sverige har satt upp som målsättning att jordens
medeltemperatur inte bör öka med mer än 2 grader, för att de värsta konsekvenserna av
ett förändrat klimat ska kunna undvikas. För att nå detta krävs att de globala utsläppen
snabbt börjar minska och att de industrialiserade länderna minskar sina utsläpp av
växthusgaser med 80-95 % fram till 2050.
Transportsektorn står idag för mer än 40 % av Sveriges samlade utsläpp av
växthusgaser. Det är också den sektor i samhället vars utsläpp ökar snabbast.
Personbilar står för ca 17 %, lastbilar för ca 7 % och svenskars flygresande står idag för
ca 10 % av de totala svenska utsläppen från alla sektorer.

Transporter och miljön 11.4

11.3 Jämförelse av olika transportslags miljöpåverkan
I tabell 11-1 visas energianvändning samt utsläpp av växthusgaser per rest kilometer för
olika transportslag. Koldioxid är den viktigaste växthusgasen men för flyget bidrar
utsläpp av vattenånga och kväveoxider med en ungefär lika stor klimatpåverkan som
koldoxiden. Variationerna kring dessa genomsnittsvärden kan dock vara stora. Hur
många personer som utnyttjar varje fordon spelar också en stor roll. Detta är en orsak till
att långväga bilresor (i genomsnitt ca 2 personer per fordon) är avsevärt mer energisnåla
per person-km än korta bilresor (ca 1,2 personer per fordon). För flygresande är energiåtgången ungefär dubbelt så stor som för bilresor. Mest energi per rest km åtgår dock för
höghastighetsfärjor.
Tabell 11-1 Specifik energianvändning och utsläpp av växthusgaser för olika
persontransportslag 2005.
kWh/personkm
Utsläpp som
CO2-ekvivalenter
(g/personkm)
Bil, (kortväga)
0,65
170
Bil, (långväga)
0,30
78
Buss (kortväga)
0,30
78
Buss (långväga)
0,13
34
Färja, 75% (ca 20 knop)
0,60
160
Höghastighetsfärja (28-40 knop)
1,80
490
Spår (kortväga)
0,12
19
Spår, 200 km/h (långväga)
0,10
16
Flyg
0,44
205

I tabell 11-2 visas motsvarande siffror för godstransporter. Som synes är godstransporter
till sjöss i allmänhet synnerligen energieffektiva (detta gäller i mindre utsträckning för
små och/eller snabbgående fartyg). När det gäller markåtgång och barriäreffekter så har
sjöfart och flyg fördelar jämfört med väg- och spårtrafik. Sjöfarten utgör dessutom ett
mycket litet bullerproblem.
Tabell 11-2 Specifik energianvändning och emissioner för olika godstransportslag 2005.
kWh/tonkm
Utsläpp som
CO2-ekvivalenter
(g/tonkm)
Lastbil (kortväga)
0,90
235
Lastbil (långväga)
0,25
65
Spår
0,05
8
Färja, 25%
0,30
78
Lastfartyg
0,05
13
Flygfrakt
ca 3
1 400

Transporter och miljön 11.5

11.4 Hur minska transportsektorns klimatpåverkan?
Teknisk utveckling av farkosterna är ett av flera sätt att minska transportsektorns
klimatpåverkan. I figur 11-3 visas några olika sätt att minska transportsektorns miljöpåverkan.
Tät bebyggelse
1. Minska

Decentraliserade affärer, skolor, dagis mm

volymen

Distansarbete/ Videokonferenser

transporter

Lokalt producerade varor
Mer närbelägna resmål

2. Minska
energianvändning

Bränslesnålare fordon

per personkm

Lägre hastigheter/Ecodriving

(tonkm)

Högre beläggning
Byte av transportslag, t ex från flyg till tåg

3. Minska

Naturgas

bränslenas
CO2-intensitet

Bränslen producerade från förnybar (icke-fossil)
primärenergi

Figur 11-3 Olika sätt att minska transporternas klimatpåverkan.

11.5 Potential för energieffektivare farkoster och förnybara bränslen
I detta avsnitt redovisas en uppskattning av hur stor den teknisk-ekonomiska potentialen
för minskad specifik energianvändning hos fordon och farkoster. De värden som anges
gäller för genomsnittliga farkoster i drift år 2050. Om dessa potentialer ska kunna
realiseras krävs betydligt kraftfullare styrmedel än de som finns idag. Dessutom görs en
översiktlig bedömning av möjligheterna för olika transportslag att byta till förnybara
drivmedel.
För personbilar kan hybridlösningar ge ca 20-30 % lägre bränsleförbrukning.
Lägre framdrivningsmotstånd genom bättre aerodynamik, lättrullande däck och lägre
fordonsvikt har också en stor potential. När det gäller fordonens vikt går dock dagens
utveckling i motsatt riktning, en utveckling som det är nödvändigt att bryta. En större
användning av dieselmotorer skulle ge en ca 20 % lägre energianvändning. En
förutsättning för att detta inte ska ge negativa hälsoeffekter är att utsläppen av partiklar
och kväveoxider kan lösas på ett tillfredställande sätt. Ett sätt att lösa dessa problem är
att använda laddhybrider (se nästa stycke) som enbart använder el laddad från nätet vid
körning i tätorter. Den totala potentialen för att minska energianvändningen per
fordonskm (för bilar med förbränningsmotor påkopplad) fram till 2050 bedömer vi vara
mellan 60 och 70 % för kortväga resande och mellan 50 och 60 % för långväga resande,
vilket motsvarar en bränsleförbrukning som i energitermer motsvarar 2,4-4,0 liter bensin
per 100 fordonskm. Det bör noteras att detta gäller förbrukning i verklig trafik, som i
allmänhet ligger 20-30% högre än den som anges enligt den standardiserade EUkörcykeln. Vi antar en oförändrad beläggning för personbilar fram till år 2050. Det

Transporter och miljön 11.6

betyder att dagens svaga trend mot allt färre personer per bil har brutits men också att
inga förbättringar skett.
En batterielbil har en energiverkningsgrad i fordonet som är mer än dubbelt så hög
som för en dieselhybrid eller en bränslecellsbil som använder väte (Åhman, 2001). Den
stora nackdelen med elbilar är den begränsade räckvidden. Genom att förse en hybrid
med förbränningsmotor med ökad batterikapacitet kan man få det bästa av två världar,
lika lång räckvidd som konventionella bilar och en oöverträffad verkningsgrad när den
körs på el laddad från nätet. Nackdelen är att de blir ännu något dyrare och tyngre än en
vanlig hybrid (typ Toyota Prius), men energikostnaden blir å andra sidan lägre. Om
räckvidden på nätel för en laddhybrid är 5 mil så kan teoretiskt 74 % av alla personbilskm köras på nätel. I praktiken begränsas denna potential av ett antal faktorer. Det är inte
alltid möjligt att ladda batterierna mellan två körningar, beroende på antingen att tiden
är begränsad eller på att lämplig elanslutning saknas. I kallt klimat kan behovet av extra
kupévärme vid eldrift göra att det kan vara närapå lika effektivt att utnyttja en snål
förbränningsmotor. En nackdel med laddhybrider – delvis också för vanliga hybrider –
är att bilarna blir tyngre och mer komplexa, vilket tenderar att öka resursanvändning och
utsläpp vid produktionen av bilarna.
För lastbilar är effektiviseringspotentialen betydligt lägre än för personbilar. Detta
beror på att det i lastbilar nästan enbart används effektiva dieselmotorer och att
nyttolastens andel av fordonets totalvikt är hög. Ytterligare en orsak är att kontinuerligt
strängare utsläppskrav för partiklar och kväveoxider minskar möjligheterna att optimera
motorerna för låg bränsleförbrukning. Trots detta finns det vissa möjligheter att
åstadkomma effektivitetsförbättringar genom bättre aerodynamik, lättare material, ännu
effektivare motorer och hybridlösningar för distributionsbilar. Enligt Interlaboratory
Working Group (1997) citerad i IPCC (2001 b) så kan den sammantagna potentialen
uppgå till 37 % minskad specifik bränsleförbrukning. Med hänsyn tagen till konflikten
mellan låg bränsleförbrukning och låga utsläpp av partiklar och kväveoxider kan energianvändningen per tonkm minskas med 30 % för långväga godstransporter och med 40 %
för distribution fram till 2050. När det gäller genomsnittlig lastfaktor så har vi inte
antagit någon förändring i framtidsbilderna år 2050 jämfört med dagens läge.
Under de senaste decennierna har flygplanen blivit betydligt bränslesnålare. Även
om de största förbättringarna är gjorda så finns det betydande potential kvar. Vi
uppskattar att bränsleförbrukningen för den genomsnittliga globala flygplansflottan
(bara drygt 10 % av svenskars flygresande, mätt i personkm, utgörs av inrikesflygningar) skulle kunna minska med 35-45 % mellan år 2005 och år 2050. Utöver detta
finns det en potential att förbättra organisationen av flygtrafiken, ett arbete som redan
pågår. Det innefattar bland annat genare flygvägar, optimalare val av flyghöjd och
”gröna inflygningar” som minskar bränsleförbrukningen. Dessa typer av åtgärder kan
sammantaget minska bränsleförbrukningen med 6-12 %. Beläggningen för flyget var år
2005 ca 75 % och trenden går mot ännu högre beläggning, en utveckling som inte minst
möjliggjorts av att internetbokning med mycket flexibla priser har slagit igenom. Denna
utveckling kommer sannolikt att fortsätta, en ökning från 75 % till 80 % beläggning till
år 2050 förefaller realistisk.
Alla dessa faktorer sammantagna gör att vi uppskattar möjligheten att reducera
den specifika energianvändningen för flygresande (kWh/personkm) till mellan 45 och
54 % fram till år 2050 jämfört med år 2005. Samma potential har fraktflyget.
Flygplan som från ritbordet utformas för en lägre marschhastighet kan ge en ytterligare ca 25 % lägre bränsleförbrukning (Åkerman, 2005; Dings m.fl., 2000). Sådana
avancerade propellerflygplan skulle kunna ha en hastighet på 640-700 km/h jämfört med
dagens turbojetflygplan som har en hastighet på 820-920 km/h. Den specifika

Transporter och miljön 11.7

energianvändningen för dessa flygplan kan bli 62 % lägre än för dagens genomsnitt.
Med vissa undantag så är godstransporter med renodlade fraktfartyg mycket
energieffektiva, medan persontransporter med färjor ofta är förhållandevis energikrävande. En orsak till detta är att nyttolastens andel av hela fartygets vikt är stor för ett
fraktfartyg (i storleksordningen 50 %), medan motsvarande andel är mycket liten för en
passagerarfärja (oftast under 1 %). Till sjöss ökar energianvändningen ungefär med
kvadraten på hastigheten. Färjor har ofta högre hastighet än renodlade fraktfartyg, och
detta gäller i synnerhet för snabbfärjor som går med mellan 28 och drygt 40 knop. Om
lägre hastigheter skulle kunna accepteras finns således betydande energibesparingar att
hämta.
Slankare och på andra sätt optimerade skrov tillsammans med utvecklade drivlinor
bedömer vi kan ge en minskad energianvändning på ca 30 % för de flesta fartygstyper
(Steen m.fl, 1997). Utnyttjande av vindens energi genom att använda vingprofiler på
vissa lastfartyg, kan också minska bränsleåtgången något. Sammantaget gör vi
bedömningen att den specifika energianvändningen kan minska med 35 % för lastfartyg
och färjor i 20 knop, medan den kan minska med 50 % för snabbfärjor om hastigheten
samtidigt reduceras med 10-15 %.
För persontåg finns det en potential att minska energianvändningen per personkm
med 45 % samtidigt som maximal hastighet höjs från 200 till 250 km/h (Andersson och
Lukaszewicz, 2006). För godståg är potentialen något lägre, ca 30 %.
I tabellerna 11-3 och 11-4 sammanfattas vår uppskattning av potentialen för
teknikeffektiviseringar till år 2050. Det finns stora möjligheter att minska den specifika
energianvändningen för de flesta transportslag, men av tabellen framgår också att det
finns stora energibesparingar och utsläppsminskningar att göra genom byte av
transportslag. Detta är en viktig beståndsdel i alla scenarier.
Tabell 11-3 Potential för att effektivisera den specifika energianvändningen för persontransporter
till år 2050.
Kortväga resande (<100 km)
Bil, förbr. motor
Plug-in-hybrid, nätel
Buss
Spår
Långväga resande (>100 km)
Bil, förbr. motor
Buss
Färja, 75% (ca 20 knop)
Snabbfärja (>25 knop)
Spår, 250 km/h
Flyg
Långsammare flyg (640-700 km/h)

kWh/personkm
år 2005

Potential
till ca år 2050

kWh/personkm
ca år 2050

0,65

- 60-70%
- 85%
- 60%
- 50%

0,20-0,26
0,10
0,12
0,06

- 50-60%
- 40%
- 35%
- 50%
- 45%
- 45-54%
- 62%

0,12-0,15
0,07
0,39
0,9
0,055
0,20-0,24
0,17

0,30
0,12
0,30
0,13
0,60
1,80
0,10
0,44

Tabell 11-4 Potential för att effektivisera den specifika energianvändningen för godstransporter till
år 2050.
Lastbil (<100 km)
Lastbil (>100 km)
Lätt lastbil (<3.5 ton)
Spår
Färja (ca 20 knop)
Lastfartyg
Flyg

kWh/tonkm
år 2005
0,70
0,25
0,05
0,30
0,05
3,00

Potential
till ca år 2050
- 40%
- 30%
- 45%
- 30%
- 35%
- 35%
- 45-54%

kWh/tonkm
ca år 2050
0,42
0,17
0,03
0,19
0,03
1,38-1,65

Transporter och miljön 11.8

När det gäller förnybara drivmedel för transportsektorn så är det svårt att utse en
entydig vinnare. För biobaserade drivmedel är transportarbete per odlad markyta det
viktigaste kriteriet, inte minst eftersom världens produktiva mark i första hand måste
användas till att producera mat till en växande världsbefolkning. Det gäller således att
man har en hög avkastning biomassa per ytenhet, att energiinnehållet i det färdiga
drivmedlet är stort i förhållande till den energi som satts in i hela drivmedlets
produktionsprocess och att verkningsgraden i fordonet är hög. Det är vidare fördelaktigt
om drivmedel kan produceras från flera olika typer av biomassa. Dagens dominerande
biodrivmedel, etanol och biobaserade bränslen för dieselmotorer, har i många fall en
tveksam klimatnytta. En mer lovande teknik som i framtiden kan komma att användas
för att producera ett flertal olika drivmedel är förgasning. Tillverkning av flytande
bränslen genom förgasning av kol förekommer idag i kommersiell skala, t.ex. i
Sydafrika. För förgasning av biobränslen återstår det visst utvecklingsarbete. De
bränslen som beräknas ge högst energiutbyte vid förgasning av biomassa är väte, metan,
metanol och DME (Börjesson, 2007). Väte ligger dock långt bort i tiden på grund av
problem med utvecklingen av bränsleceller samt distribution och lagring av vätet. På
grund av konkurrens om produktiv mark i ett globalt perspektiv är det inte sannolikt att
biodrivmedel kommer att kunna ersätta mer än en mindre del av de fossila bränslen som
idag används i transportsektorn.

11.6 Räcker det med bättre teknik och nya bränslen?
För att analysera hur långt det är möjligt att komma med enbart tekniklösningar så
har vi tagit fram ett teknikscenario för energi- och transportsystemet år 2050. I teknikscenariot har vi antagit att väsentliga teknikeffektiviseringar har fått fullt genomslag år
2050 samtidigt som inga försök gjorts för att påverka trenderna för volymutvecklingen
(t.ex. volymen uppvärmd yta, resandet eller mängden godstransporter) i respektive
sektor. Detta innebär t.ex. att bilresandet antas öka med 50 % och flygresandet med 320
% till år 2050.
De teknikförbättringar som antas vara genomförda till år 2050 i teknikscenariot är
i nivå med de potentialer som visas i tabellerna 11-3 och 11-4. Dessutom förutsätts en
kraftig ökning av nya bränslen med låga utsläpp av koldioxid.
Tillsammans ger dessa antaganden en utsläppsnivå för Teknikscenariot som visas
i figur 11-4. I figuren syns också målnivån att minska utsläppen med 85 % till år 2050.
Trots den kraftiga teknikeffektiviseringen och den förhållandevis höga tillförseln av
bränslen med låga koldioxidutsläpp (mest förnybara bränslen) så ligger utsläppsnivån
190 % över målnivån för år 2050. Orsaken är att volymerna av resande, godstransporter,
boendeyta och industriproduktion spås öka kraftigt om inga nya åtgärder för att minska
utsläppen – utöver tekniska förbättringar och nya bränslen – vidtas. I Teknikscenariot
kan man också notera att biomassan inte räcker till några biobaserade drivmedel
överhuvudtaget. Detta beror på att tillgänglig mängd bioenergi bara räcker till
uppvärmning, elproduktion samt industrins behov. Om vi istället hypotetiskt antar att
volymerna skulle frysas på dagens nivå samtidigt som teknikeffektiviseringar och
tillskott av förnybar energi sker på samma sätt som i det tidigare scenariot, så
underskrids målnivån för 2050 (se figur 11-4).
Även beaktat osäkerheter i antagandena, så är det tydligt att bättre teknik och
koldioxidneutral energi inte räcker i sig. Det krävs således också att åtminstone
ökningstakten för inte minst resande, godstransporter och varuproduktion bryts.

Transporter och miljön 11.9

(milj ton CO2-e)

90
80
70
60
50
40
30
20
10
0
2005

Teknikscenario
2050

Teknik 2050
+Volym 2005

Målnivå 2050

Figur 11-4 Utsläpp av växthusgaser i ett Teknikscenario för år 2050 där kraftiga teknikeffektiviseringar genomförts och där man har en väsentligt ökad tillförsel av förnybar
energi. Volymerna varuproduktion, resande, boendeyta etc., antas utvecklas enligt dagens
”låt gå prognoser” I figuren visas också ett hypotetiskt scenario där volymerna antas frysta
på dagens nivå samtidigt som teknikeffektiviseringar och tillskott av förnybar energi sker på
samma sätt som i Teknikscenario 2050. I detta fall så underskrids målnivån för 2050.

11.7 Scenarier för Sveriges energi- och transport system till år 2050
I detta kapitel presenteras kort fem stycken scenarier för Sveriges energi- och
transportsystem fram till år 2050. De är tagna från den tidigare nämnda rapporten
”Tvågradersmålet i sikte? – Scenarier för det svenska energi- och transportsystemet till
år 2050”. Alla scenarier är utformade för att nå målnivån som innebär 85 % minskning
av de svenska utsläppen jämfört med år 2005. De är också utformade för att nå de mål
för energianvändning, 224 respektive 280 TWh, som härletts utifrån utsläppsmålet och
en uppskattning av tillgång på koldioxidneutral energi globalt och i Sverige.
De karaktäristiska egenskaper som särskiljer scenarierna är dels en dimension som
handlar om människors sätt att leva, dels tillgången på bioenergi. I den första
dimensionen ingår exempelvis tidsanvändning, val av boende, resvanor och konsumtionsbeteenden. Detta kan kallas beteendemönster. Eftersom människors beteendemönster genererar en efterfrågan på olika energitjänster, t.ex. resande och godstransporter, spelar det stor roll hur detta ser ut i framtidens samhälle.
Den andra dimensionen handlar om tillgång på koldioxidneutral energi i allmänhet
och tillgång på bioenergi i synnerhet. Hur mycket bioenergi som finns att tillgå i
framtiden påverkar den totala mängden koldioxidneutral energi som kan användas.
Dessutom påverkas fördelningen mellan förnybara bränslen och förnybar direkt
elproduktion (i form av främst sol-, vind-, våg- och vattenkraft).
I tabell 11-5 nedan visas hur dimensionerna beteendemönster respektive tillgång
på bioenergi kombineras i de fem olika scenarierna. I scenario 1 och 2 arbetar
människor relativt mycket och prioriterar bilinnehav samt en hög materiell
konsumtionsnivå när det gäller boendestandard och andra konsumtionsvaror. Långväga
flygresande är däremot relativt sett nedprioriterat. I scenario 3 och 4 däremot, prioriteras
långväga resor och upplevelser högre än ren varukonsumtion. Konsumtion av tjänster
som hantverkshjälp, filmer, dataspel, kultur- och idrottsevenemang är hög. Beteendemönstren i de fyra första scenarierna har vissa gemensamma drag med dem som
dominerar i dagens samhälle, men alla förutsätter ändå stora förändringar i minst ett
avseende.

Transporter och miljön 11.10

Tabell 11-5 Scenariernas dimensioner.
Högt tempo och materiell Högt tempo och
konsumtion
upplevelseinriktad
konsumtion

Lägre tempo och
upplevelseinriktad
konsumtion

Stor global tillgång på
bioenergi (80 PWh)

Scenario 2

Scenario 4

Behandlas ej. Minst
utmaning att nå målen i
detta fall.

Liten global tillgång på
bioenergi (25 PWh)

Scenario 1

Scenario 3

Scenario 5

Scenario 5 har vissa likheter med 3 och 4 såtillvida att upplevelser prioriteras högre än
materiell konsumtion. Dock skiljer detta scenario ut sig från de övriga i det att
arbetstiden är lägre. Detta är kopplat till ett lägre tempo i samhället i stort, och faller
tillbaka på ett värderingsskifte där fri tid kommit att uppvärderas i förhållande till
materiellt konsumtionsutrymme. I tabell 11-6 visas några av de mest karaktäristiska
förändringarna i scenarierna jämfört med dagens läge.
Scenarierna illustrerar olika prioriteringar mellan energikrävande aktiviteter. En
nödvändig förutsättning i alla scenarier är dock att människor stödjer en politik som gör
att de totala utsläppen inte överstiger målnivån. Detta innebär att vissa aktiviteter får
väljas bort (detta är förstås fallet även idag, men blir här mer accentuerat beroende på
resurs- och miljöskäl).
I figur 11-5 visas resandevolymerna i scenarierna uppdelat på bil-, flyg-, cykelrespektive kollektivresande jämfört med år 2005 och den trend för ”spontan” volymutveckling till år 2050 som antogs för Teknikscenariot. Både bilresandet och
flygresandet ligger i alla scenarier långt under trendalternativet för 2050. Det är tydligt
att dagens ökningstakt av bil- och flygresandet behöver brytas om målet ska nås. Om
flyget minskar som i scenario 1 och 2 behöver bilresandet bara minska med ca 15 %
jämfört med år 2005. Dock indikerar skillnaden mellan dessa scenarier och trendscenariot att det är ett synnerligen kraftigt trendbrott som då krävs för flygresandet. Om
å andra sidan flyget ökar som i scenarierna 3-5 så krävs att bilresandet per person
minskar med ca 30 %. Man kan också se att cykel och kollektivtrafik ökar kraftigt i alla
scenarier.

Figur 11-5 Resandevolymerna i scenarierna uppdelat på bil-, flyg-, kollektiv- respektive
cykelresande jämfört med år 2005 och ett trendscenario för 2050 som innebär samma
volymökning som i Teknikscenariot.

Tabell 11-6 Mest karaktäristiska drag vid en jämförelse av scenarierna år 2050 med läget år 2005.
1. Materiell konsumtion i 2. Materiell konsumtion i 3. Tjänstekonsumtion i
högt tempo /Bio-Låg
högt tempo /Bio-Hög
högt tempo /Bio-Låg

4. Tjänstekonsumtion i
högt tempo /Bio-Hög

Ökad hälsomedvetenhet

Ökad hälsomedvetenhet

Värderingar

5. Utökad fritid och lägre
konsumtion /Bio-låg

Arbetstid

Som år 2005

Som år 2005

Som år 2005

Som år 2005

25% lägre än år 2005

Resande

Kraftigt minskat
flygresande

Kraftigt minskat
flygresande

Minskat bilägande och
bilresande

Minskat bilägande och
bilresande.
Ökat cykelresande.

Minskat bilägande och
bilresande

Typisk
konsumtion

Bilar, stor bostadsyta,
hemelektronik, båtar,
kött&fisk

Bilar, stor bostadsyta,
hemelektronik, båtar, mat
med stor vegetarisk andel

Flygresor, hämtmat (köttoch fiskrätter), spabesök,
bio, hantverkshjälp

Flygresor, hämtmat
(vegetariska rätter),
spabesök, bio,
hantverkshjälp

Tågresor, lokala
matråvaror, gör-det-själv
verktyg och begagnat

”Systemskiften”

- Plug-in-hybrider
- Passivhus
- Virtuella möten ersätter
flyg

- Biodrivmedel för
personbilar
- Plug-in-hybrider
- Virtuella möten ersätter
flyg

- Stadsplanering för
gång, cykel och
kollektivtrafik.
- Elektrifierat resande
- IT för funktionell
tillgänglighet
- Delat bilägande

- Stadsplanering för
gång, cykel och
kollektivtrafik.
- Delat bilägande
- Biodrivmedel för flyget
och personbilar

- Lägre arbetstid och
konsumtion
- Delat bilägande
- Stadsplanering för
gång, cykel och
cykeltrafik.
- Långsammare flyg

Transporter och miljön 11.12

11.8 Exempel på en framtidsbild av transportsystemet 2050 som skulle
vara förenlig med klimatmålen
I detta stycke ges en kort beskrivning av hur ett samhälle (med fokus på transportsystemet) som minskat utsläppen av växthusgaser med 85 % skulle kunna se ut år 2050.
Detta är ett av de fem scenarier som beskrivs i rapporten ”Tvågradersmålet i sikte? –
Scenarier för det svenska energi- och transportsystemet till år 2050”. Det är viktigt att
notera att detta scenario inte är ett försök att peka ut den mest sannolika utvecklingen,
utan visar på en möjlig utveckling om man vill uppnå klimatmålen och därmed undvika
de värsta effekterna av en klimatförändring. Detta är också bara ett av flera sådana
scenarier (se avsnitt 11.7).
Ett scenario för år 2050
Jämfört med framtidsbild 1 och 2 präglas samhället 2050 av mindre fokus på att själv
äga saker och ett större fokus på tjänster och upplevelser. En antydan till denna
utveckling fanns redan i början av det tjugoförsta seklet men nu har den blivit
dominerande i samhället. De flesta vill inte låsa upp sig med egna ägodelar som bara
används sällan, men som ändå kostar pengar och tar tid att ta hand om. Att hyra vid
behov eller dela ägodelar med andra (t.ex. båtar, bilar, tvättmaskiner, surfingbrädor,
barnvagnar etc.) är vanligt. Eftersom arbetstiden är lika hög som vid sekelskiftet så är
konsumtionsutrymmet relativt stort. Konsumtionen av personliga tjänster, restaurangbesök, kultur- och idrottsevenemang, spabesök, hemstädning etc., är hög. Även det
långväga resandet med flyg och tåg är högt prioriterat.
Tillgången på bioenergi är globalt sett låg. Detta beror till stor del på att
utvecklingsländer, inte minst Indien och Kina, kraftigt ökat andelen kött i sin kost,
vilket orsakat ett ökat behov av mark för matproduktion. En stor del av Sveriges
produktion av biobränsle exporteras till kraftvärmeverk i Danmark och på kontinenten.
Vindkraftverk producerar i Sverige 40 TWh och vågkraft 5 TWh. Mängden el från
solceller är marginell.
Flygresandet har ökat med 90 % per person i förhållande sekelskiftet, vilket ändå
innebär en avsevärt lägre nivå än vad som då prognostiserades för år 2050 (ca 265 %
ökning). Klimatskatter och moms betalas nu även av flyget. Fritidsresorna har ökat mer
än affärsresorna på grund av att allt fler utnyttjar virtuella arbetsmöten (videokonferenser etc.) istället för att resa fysiskt. Ett annat alternativ till flygresande är
snabbtåg som har förbättrats, bland annat genom banutbyggnader i södra halvan av
Sverige. Standarden på sovtåg både till Norrland och kontinenten har också ökat
betydligt, samtidigt som direkttågen ökat i antal. På grund av den låga tillgången på
biobränsle globalt sett drivs flyget fortfarande nästan enbart med fossilt bränsle. Detta
gör att flygets utsläpp av växthusgaser (inklusive kväveoxider och vattenånga) står för
hälften av de totala utsläppen från energirelaterade verksamheter.
Det totala svenska bilresandet är nu år 2050 20 % lägre än det var år 2005 samt i
framtidsbilderna 1 och 2. I större städer är minskningen ännu större, medan den är
marginell på landsbygden. En orsak till det låga bilresandet är att nybyggnation i tätorter
alltsedan år 2010 konsekvent lokaliserats tätt kring noder i kollektivtrafiknätet eller som
utvidgningar av städernas täta innerstäder (speciellt i Stockholm). Detta har nu 40 år
senare givit ett påtagligt resultat, både i kortare resavstånd och en sjunkande andel
bilresor. Även betydande utbyggnader av spårtrafiken i större tätorter samt en generellt
stark prioritering av framkomligheten för gång-, cykel- och kollektivtrafik har bidragit
till detta.

Transporter och miljön 11.13

Att fokus i samhällsplaneringen nu fokuserar på funktionell tillgänglighet i första
hand – och ser mobilitet som ett av flera sätt att nå dit – tar sig också uttryck i att en stor
del av resandet har kunnat ersättas med virtuella möten. En stor del av arbetskraften
arbetar på distans 1-3 dagar i veckan och tjänsteresandet med flyg har minskat i
väsentlig grad. Bieffekter av denna utveckling är att hushållen sparat restid och att
företagen sparat pengar genom att de anställdas arbetstid i mindre utsträckning går åt till
onödigt resande.
Då de flesta bryr sig mindre om eget ägande har bilpooler (kommersiella och
ideella) och biluthyrning blivit populärt. Detta faktum har också påverkat bilparkens
sammansättning. Även i denna framtid finns det en stor andel laddhybrider. Men det
finns här till skillnad från i scenario 1 och 2 relativt många små tvåsitsiga elbilar som
främst är anpassade för resor i städernas ytterområden. Bland de bilar som disponeras av
bilpooler och biluthyrningsföretag finns en hel del bränslesnåla långfärdsbilar.
Laddhybrider i eldriftsläge eller små batterielbilar står för 45 % av allt bilresande. För
detta åtgår ca 4 TWh el. Resterande bilresor sker med biobränslen, främst DME och
metanol. Lokala bussflottor, sopbilar etc., använder i stor utsträckning biogas. Det
minskade intresset för bilägande innebär att hushållens totala bilkostnader minskat men
samtidigt att de rörliga kostnaderna för bilåkande är högre. Detta har i sin tur lett till
bättre konkurrenskraft för kollektivtrafiken som har mer än fördubblats. Dock är
bilresandet i landet som helhet fortfarande något större än kollektivresandet, vilket beror
på att bilen inte kan ersättas av kollektivtrafik i mindre orter och i glesbygd. Spårbilar
har ersatt bussar i flera större städer och bidragit till att kollektivtrafikens attraktivitet
och andel ökat.

11.9 Slutsatser om vad som krävs för att nå målet att minska utsläppen av
växthusgaser med 85% till år 2050


Betydande teknikeffektivisering krävs i alla sektorer (bebyggelse, industri,
transporter) om en minskning av utsläppen med 85 % ska kunna uppnås.



Det krävs också trendbrott vad gäller det idag ökande flygresandet, bilresandet,
godstransporterna och konsumtionen av resursintensiva varor.



Vindkraft är viktigt i alla scenarier och medför förhållandevis få konflikter med
andra miljömål (i huvudsak buller och estetiska problem), även i jämförelse med
bioenergi.



Stor osäkerhet råder om framtida tillgång på biobränsle främst globalt men även i
Sverige. Biobränslen bör i första hand användas för processvärme och mottrycksel
i industrin och i andra hand i kraftvärmeverk. I scenarierna står biodrivmedel för
mellan 0 och 50 % av transportsektorns energianvändning år 2050.



Sverige har stora möjligheter att bli en betydande nettoexportör av både
biobränslen och el.



Laddhybrider som använder el från nätet och t.ex. diesel eller metanol kan utgöra
ett intressant alternativ på sikt, men problem med höga kostnader och batteriernas
livslängd utgör frågetecken. På längre sikt, speciellt om koldioxidlagring i större
skala blir acceptabel, kan vätets roll bli större.



Det behövs ett perspektivskifte i planeringen från mobilitet till tillgänglighet.
Detta innebär bl.a. en stadsplanering som ökar cykel- och kollektivtrafikens
konkurrenskraft och bidrar till korta avstånd till service (livsmedel, dagis mm)

Transporter och miljön 11.14

samt ersättande av en viss del arbets- och tjänsteresor (upp till ca 20 %) med
högkvalitativ IT-kommunikation.


Vid planering av ny infrastruktur behöver man noga beakta vilka transportvolymer
som år 2050 är förenliga med att målen nås. Investeringar i IT (virtuella möten
mm) och spårinfrastruktur bör prioriteras. Stor restriktivitet bör iakttas för
investeringar i ökad vägkapacitet i städer som leder till ökat bilresande och ökade
utsläpp. Bilresandet per person minskar i alla scenarierna om än olika mycket.

Referenser
Andersson, E och Lukaszewicz, P (2006) Energy consumption and related air pollution
for Scandinavian electric passenger trains. Report KTH/AVE 2006:46.
Börjesson, Pål (2007) Förädling och avsättning av jordbruksbaserade biobränslen,
Rapport nr 62, Lunds Tekniska Högskola.
Dings, Jos M. W., Peeters, Paul M., van der Heijden, Joost R., Wijnen, Roland A.A.
(2000) ESCAPE - Economic Screening of Aircraft Preventing Emissions. Main report,
CE, Delft.
Interlaboratory Working Group (1997) Scenarios of U.S. Carbon Reductions: Potential
Impacts of Energy Technologies by 2010 and Beyond. Lawrence Berkeley National
Laboratory, Berkeley and Oak Ridge National Laboratory, Oak Ridge.
IPCC (2007) Mitigation of Climate Change, IPCC Fourth Assessment Report, Working
Group III.
Steen, Peter, Dreborg, Karl-Henrik, Henriksson, Greger, Hunhammar, Sven, Höjer,
Mattias, Rignér, Johan & Åkerman, Jonas (1997) Färder i framtiden – Transporter i ett
bärkraftigt samhälle, KFB-Rapport 1997:7, Stockholm.
Stern, Nicholas (2006) STERN REVIEW: The Economics of Climate Change
Åhman, Max (2001) Primary energy efficiency of alternative powertrains in vehicles.
Energy 26, 973-989.
Åkerman, Jonas (2005) Sustainable Air Transport – On Track in 2050, Transportation
Research Part D: Transport and Environment 10, 111-126.
Åkerman, J, Isaksson, K, Johansson, J, Hedberg, L (2007) Tvågradersmålet i sikte? –
Scenarier för det svenska energi- och transportsystemet till år 2050. Naturvårdsverket
Rapport 5754.

