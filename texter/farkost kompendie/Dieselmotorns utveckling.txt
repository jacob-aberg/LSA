Dieselmotorns utveckling 10.1

10. Dieselmotorns utveckling
Materialet är med SCANIAs tillstånd, hämtat ur skriften ”Dieselmotorn”©
Inramade texter om historiska motorer är skrivna av
Per Gillbrand, tidigare chef för SAABs motorlaboratorium
Materialet är redigerat av Anna Dahlin och Ulf Carlsson
KTH Farkost och flyg

10.1 Inledning
Motorer av olika slag utgör en av det moderna tekniska samhällets hörnstenar. Grunden
till motorns stora betydelse är dess användbarhet som omvandlare av olika former av
upplagrad energi till arbete. Förbränningsmotorn, varav Dieselmotorn är en typ, omvandlar kemisk energi bunden i olika brännbara bränslen till arbete som vi via olika
mekanismer och maskiner kopplade till motorns utgående axel kan utnyttja för olika
ändamål. I följande avsnitt presenteras huvuddragen i Dieselmotorns utveckling ur de
tidiga förbränningsmotorerna till den moderna Dieselmotorn i början av 2000-talet. Med
denna framställning vill vi ge ett exempel på hur ett tekniskt system är uppbyggt av ett
flertal delsystem med olika uppgifter och funktioner. Avsikten är också att, vid utvecklingen av dessa system, påvisa behovet av grundläggande kunskaper från ett flertal olika
teknikområden såsom stelkroppsmekanik, hållfasthetslära, förbränningsteknik, ljud och
vibrationer, maskinelement m m.

10.2 Dieselmotorn
Antagligen började den utveckling vi i korthet skall beskriva i samma stund som
människan kom underfund med att det var bekvämare att åka än att gå och tillverkade
den första kärran på hjul. Men vi går raskt framåt till 1700-talet. Då började intresset
vakna, främst på det militära området, för fordon som kunde ta sig fram med egen kraft.
Vad som stod till buds var ångmaskinen, som var den drivkälla som hunnit längst i
utvecklingen. År 1771 byggde den franske artilleriingenjören Cugnot tre ångdrivna
kanonvagnar åt franska armén. Någon större succé blev de aldrig på grund av sin korta
aktionsradie.
Den man som skapade de verkliga förutsättningarna för bilens utveckling blev
istället belgaren Lenoir. År 1860 konstruerade han den första användbara motorn med
inre förbränning. Tre år senare lyckades han få den att fungera som drivkälla i en vagn
– historiens första bil med förbränningsmotor!
Figur 10-1 Till vänster yttre förbränning och till höger inre
förbränning. Vid yttre förbränning sker förbränningen
utanför cylinder som innehåller den gas vars expansion
sätter kolven i rörelse. Vid inre förbränning sker
förbränningen av bränsleblandningen inne i cylindern.

Lenoirs motor som hade cylinder, kolv och vevmekanism och var byggd efter samma
principer som ångmaskinen. Skillnaden var att Lenoir lät bränsleförbränningen ske inne
i cylindern istället för utanför den, sedan dess skiljer man på motorer med yttre och inre
förbränning. Vi kommer fortsättningsvis bara att ägna oss åt motorer med inre
förbränning, eftersom de haft störst betydelse för bilens utveckling. Möjligen kan det
utvecklingsarbete som på senare år bedrivits på den s.k. Sterlingmotorn, som bygger på

Dieselmotorns utveckling 10.2

en gammal idé och arbetar med yttre förbränning,
Inloppslid
Avloppslid
medföra att sådana motorer får förnyad aktualitet.
För att få en koncentrerad skildring nämner vi i
fortsättningen bara de namn och årtal som haft
väsentlig betydelse för utvecklingen.
Lenoirs motor var en dubbelverkande
kolvmaskin med en slid för inlopp och en slid för
utlopp. Drivmedlet var en blandning av lysgas
och luft som tändes av en elektrisk gnista från en
induktionsspole, vilken hade ett batteri som
strömkälla. Under första delen av arbetsslaget
insögs blandningen av luft och lysgas, varefter
insugningssliden stängde tilloppet. Därefter
antändes gasen vilket medförde en kraftig
expansion som drev kolven resten av slaget.
Figur 10-2 Principskiss av Lenoirs motor.
Samma sak upprepades på kolvens andra sida
samtidigt som avgaserna drevs ut genom avloppssliden. Motorn arbetade alltså utan att
komprimera gas-luftblandningen. Motoreffekten var ca 1 hk och den totala
verkningsgraden 2-4 %.
Lenoirs framgångar sporrade naturligtvis andra konstruktörer, bland annat tyskarna Otto och Langen, som haft stor
betydelse för den fortsatta utvecklingen. År 1867 konstruerade
de en maskin som arbetade med hjälp av atmosfärstrycket. En
gasblandning sögs in i cylindern när kolven med svänghjulets
hjälp lyfte från sitt nedersta läge. En öppen gaslåga tände gasen
efter ungefär 1/12 av slaget och kolven, som frigjorts från svänghjulet, slungades uppåt till sitt översta läge. Avkylning i förening
med kolvens rörelseenergi skapade undertryck i cylindern, så att
atmosfärstrycket drev ned kolven igen och det egentliga arbetet
utfördes. Samtidigt drev kolven ut avgaserna. Motorn förbrukade
vid samma effekt endast ca fjärdedelen så mycket gas som
Lenoirs, men i övrigt var den underlägsen sin föregångare.
Otto och Langen arbetade emellertid målmedvetet
Figur 10-3 Otto och Langens
vidare på att förbättra sin maskin. De började experimentera
frikolvsmotor med kuggstång.
fram en motor, där bränsle-luftblandningen komprimerades
före antändningen – något som man menade skulle ge bättre verkningsgrad.
Förutsättningen var dock att motorn arbetade med fyra olika takter, insugningstakt,
kompressionstakt, arbetstakt och avloppstakt.
Figur 10-4 4-taktsystemets fyra takter.
1 Insugningstakten. Bränsle och luft sugs
in i cylindern av kolvens nedåtgående
rörelse.
2 Kompressionstakten. Kolvens uppåtgående rörelse komprimerar bränsle-luftblandningen. Vevaxeln fullbordar ett helt
varv.
1
2
3
4
3 Arbetstakten. Vid kolvens övre vändläge antänds bränsle-luftblandningen och den utvecklade värmeenergin överförs till mekaniskt arbete
genom att volymen ökar och kolven trycks nedåt.
4 Avloppstakten. Då kolven åter rör sig upp i cylindern trycks förbränningsresterna, avgaserna, ut genom
den öppna avloppsventilen. Vevaxeln har nu fullbordat 2 hela varv.

Dieselmotorns utveckling 10.3

NEWCOMENS ÅNGPUMP (1717)
Ångtekniken hör egentligen inte
hemma i en beskrivning av
förbränningsmotorns utveckling, men
det är ändå viktigt att i sammanhanget
beskriva hur det hela började.
Thomas Newcomen (16631729) var den förste som på ett
praktiskt sätt visade hur värme kan
omvandlas till nyttigt arbete. År 1717
var världens första energikris ett
faktum. Man hade grävt så djupt efter
kol till Londons växande befolkning
att det i Dudley Castles kolgruva inte
fanns kraft nog att pumpa upp
grundvatten. Inför häpna och bestörta
myndigheter och allmänhet byggde
Newcomen sin ångpump och visade
att man genom att elda och koka
vatten kunde ersätta många mäns och
hästars slitsamma arbete. Detta var
Newcomens ångpump vid Dudley Castle 1717. (Bild: Lyle
dramatik på gränsen till häxkonst,
Cummins, Internal Fire)
men grunden var nu lagd för det
välstånd som vi idag tar för givet,
detta att våra förbränningsmotorer gör
att vi kan förflytta oss och ha kraft över när
arbetsdagen är slut.
Newcomens ångpump var i våra
ögon en skäligen enkel apparat. Ångventilen
öppnas och ånga skjuter upp kolven till övre
läget. Därefter stängs ångventilen och
kallvatten släpps in i cylindern. Ångan
kondenserar, undertryck uppstår i cylindern
och atmosfärstrycket skjuter ner kolven.
Den stora överliggande hävarmen gör att
pumpkolven lyfts upp sexton gånger i
minuten, 40 liter vatten i varje slag.
Verkningsgraden var ca 0,5% men
arbetsbesparingen enorm.
Redan 1727 arbetade en licensbyggd
Newcomenpump i Dannemoragruvan i
Uppland.

Per Gillbrands modell av Newcomens ångpump.
(Foto: HP Wallin)

Dieselmotorns utveckling 10.4

Otto och Langen lyckades och blev de första som tillämpade den principen. Ottos
fyrtaktssystem patenterades 1876 och motortypen kallas ottomotor. Två år senare kunde
Otto och Langen visa den första fyrtaktsmotorn på Parisutställningen. Gasförbrukningen
var visserligen något större än för den atmosfäriska motorn, men fyrtaktsmotorn hade
lugnare gång och den krävde dessutom mindre utrymme. Ottomotorn fick stor spridning
och ganska snart byggde man motorer med effekter på upp till 10-12 hk.
Amerikanen Brayton konstruerade den första
Arbetscylinder
Spolrum
tvåtaktsmotorn med kompression. Den första tvåtaktsmotor
som fick kommersiell betydelse kom år 1879 och hade
engelsmannen Clerk som upphovsman.
Clerks motor hade ett separat spolrum som försåg
motorn med förkomprimerad färskgas. De båda ventilerna
reglerades av det över- och undertryck som uppstod genom
kolvarnas rörelse. Tack vare att spolpumpens vevsläng låg
ca 90° före arbetscylinderns, pressades gasblandningen in i
arbetscylindern i något komprimerat tillstånd och spolade
samtidigt bort avgaserna. När spolkolven passerat sin övre
vändpunkt hade arbetskolven halva slaget kvar. Den stängde
inloppsventilen och den slutliga komprimeringen erhölls då
arbetskolven nått sin övre vändpunkt.
Figur 10-5 Clerks tidiga 2De bägge grundmotorerna kom att förbättras i hög
taktsmotor.
grad av den tyska trion Maybach, Daimler och Benz. Alla var –
eller hade varit – verksamma vid motorfabriken Deutz,
som grundades av Otto och Langen. Maybachs framsta
Bränsletank
bidrag till efterlevnaden var en förgasare för flytande
bränsle, avsedd att användas på platser som saknade
Flottör
gasverk. Maybachs bensinförgasare, som användes första
gången 1883, var en flottörreglerad munstycksförgasare. I
princip var den av samma typ som de som används idag.
Daimler kom med en konstruktion, där den öppna
lågan ersattes av en tändanordning. Den bestod av ett rör
som stod i förbindelse med förbränningsrummet. Röret
Förgasarmunstycke
upphettades av en gaslåga och var därmed en föregångare
till tändkulan. Med tändanordningen lyckades Daimler
Figur 10-6 Maybachs
höja ottomotorns varvtal från 200 till 800 varv per
flottörreglerade munstycksförgasare.
minut och tändningstypen användes av flertalet
motortillverkare fram till sekelskiftet, då den så
småningom ersattes av elektrisk tändning. Daimler
konstruerade också den första fyrtaktsmotorn med
slutet vevhus, vilket gjorde den särskilt lämplig som
bilmotor. År 1886 använde Daimler en sådan motor
– den var på ca 1,5 hk – i sin första bil. Tidigare
samma år hade han monterat en mindre motor, ca
0,5 hk, på en tvåhjuling, världens första motorcykel.
Daimler konstruerade också år 1895 den första Vmotorn.
Vevhus

Figur 10-7 Daimlers
tändsystem och slutna vevhus.

Dieselmotorns utveckling 10.5

OTTO OCH LANGEN
Nicolaus Otto (1832-1891), den moderna
fyrtaktsmotorns fader, och Eugen Langen
(1833-1895) byggde världens första serietillverkade förbränningsmotor. En mycket
annorlunda motor mot fyrtaktsmotorn som
skulle utvecklas senare.
Ursprungsmotorn (1863) var en
”frikolvsmotor” med kuggstång istället för
vevaxel. Konsten att göra noggranna
cylindrar och att smörja kolven var så
primitiv att Otto-Langen inte tordes
använda en vevstake där kolven trycks
mot cylinderväggen. ”Fluchtkolben”motorn innehåller en mängd komplicerade
detaljer och den senare övergången till
fyrtaktsmotorn innebar stora förenklingar.
Under åren 1864 till 1882 tillverkades 2649 frikolvsmotorer vilka
sammanlagt utvecklade 2828 hästkrafter.
Termiska verkningsgraden för frikolvsmotorn var ca 8% och varvtalet 80 varv
per minut. Motorerna användes huvudsakligen till att driva vattenpumpar.
Frikolvsmotorn visar att den
fyrtaktsmotor som idag har konkurrerat ut
den mångfald av alternativ som utvecklades i början, inte kom till av en slump.
Nicolaus Otto hade svårt att acceptera att
fyrtaktsmotorn endast arbetade vartannat
varv men var klok nog att inse att fördelen
var större än nackdelen. Detta är kanske
det svåraste i allt utvecklingsarbete: ”Att
inte låta det bästa bli det godas fiende utan
att inse att det är slutresultatet som räknas,
även om det åstadkoms med en
kompromiss!”

Otto och Langens frikolvsmotor från 1867.
(Bild: Lyle Cummins, Internal Fire)

Per Gillbrands modell av Otto och Langens
frikolvsmotor.
(Foto: HP Wallin)

Dieselmotorns utveckling 10.6

Utan att ha en aning om vad Daimler sysslade med
Kompressions- tändtakt
Arbetstakt
arbetade Benz samtidigt med att förbättra tvåtaktsmotorn. Han lyckades förenkla den genom att slopa
Avgasutlopp
spolpumpen på Clerks motor och i stället använda
arbetskolvens baksida till kompressor. Den motorn
presenterade Benz år 1884. Den hade en liggande
Lufttillförsel
cylinder, tvångsstyrda ventiler och gav vid 800 varv
per minut en effekt av 0,75 hk. I motsats till Daimler
gick Benz redan från början in för ett elektriskt tändsystem på sin motor. Detta var baserat på en vibrator,
som fick ström från en remdriven generator. Benz
kunde samma år som Daimler, 1886, köra en egen
Figur 10-8 Benz förbättrade 2trehjulig bil. Benz motor utvecklades några år senare av
taktsmotor.
den engelska firman Day & Son till den ventilfria typ
med slutet vevhus, som i princip består än idag.
Under 1890-talet, som präglades av ett intensivt utvecklingsarbete, var det många
industrier i Europa som tog upp motor- och biltillverkning på sitt program. Den viktigaste nyheten då det gällde motorkonstruktioner stod tysken Rudolf Diesel för. Till
skillnad från tidigare konstruktörer var han en utpräglad teoretiker och i en avhandling
år 1893 beskrev han hur man skulle uppnå största möjliga verkningsgrad hos en motor.
Arbetsgången hos Diesels motor var i flera avseenden lika ottomotorns, men på några
väsentliga punkter var den helt annorlunda.
1. Under 4-taktsmotorns första takt suger kolven in ren luft i cylindern.
2. Luften komprimeras under andra takten till så högt tryck att den värme som alstras
överstiger bränslets antändningstemperatur. Diesel ansåg att tryck på upp till 90 atö
(atmosfärer övertryck) inte var orealistiska.
3. När kolven når sin övre vändpunkt (övre dödläget ÖD) förs bränslet in i cylindern
och antänds av den höga temperaturen. Förloppet är anpassat så att förbränningen i
möjligaste mån sker vid konstant tryck, d.v.s. så att gasens expansion motsvarar
volymökningen genom kolvens rörelse nedåt. Temperaturstegringen motverkas
också av den avkylning expansionen medför. Bränslet förbränns härigenom effektivt
och energin överförs till kolven som via vevstaken överför energin till motorns
vevaxel.
4. Fjärde takten används, som hos förgasarmotorn, till att blåsa ut de förbrända
gaserna.
Insugning

Figur 10-9
Diesels
modifierade 4taktsprocess.
Under de fyra
takterna roterar
vevstaken två
hela varv.
Arbetet utvinns
under den tredje
takten.

1

Kompression

2

Utblåsning

Antändning

3

4

Dieselmotorns utveckling 10.7

”BRAYTON AND HIS READY MOTOR”
George Brayton (1838-1892) får representera en av de många uppfinnare
som inte fått se det fulla resultatet av
sitt arbete under sin livstid.
Brayton tyckte inte om ångmaskiner, de tog för lång tid att starta.
Han tyckte inte om varmluftsmotorer
typ Stirling, de var för stora och
tunga. Framför allt gillade han inte
vad man då kallade ”explosionsmotorer”, typ ottomotorn. Brayton
ansåg att den hastiga förbränningen
och tryckökningen i fyrtaktsmotorn
begränsade dess tillförlitlighet och
möjlighet till vidareutveckling.
I Braytons motor sker ingen
Per Gillbrands modell av Braytonmotorn.
nämnvärd tryckökning. Kraften erhålls
(Foto: HP Wallin)
genom att förbränningen i arbetscylindern sker kontinuerligt under hela
arbetsslaget. Luft-bränsleblandningen
expanderar och driver arbetskolven med
ett relativt konstant tryck. Förutom
arbetskolven har motorn en andra kolv,
vars enda uppgift är att pumpa luften
genom anordningen för bränsledosering
och in i arbetscylindern. De båda
kolvarna arbetar via den underliggande
vipparmen och denna i sin tur via vevstaken kopplad till vevaxeln.
Den avbildade Braytonmotorn
(1876) tillverkades i ca 15000 exemplar
och hade följande data:
Pumpcylinder diameter: 203 mm
slaglängd: 150 mm
Arbetscylinder diameter: 203 mm
slaglängd: 305 mm
Varvtal: 200 varv per minut
Effekt: 9,5 hästkrafter
Termisk verkningsgrad: 4,75%
Ritning på Braytonmotorn från Scientific American 1876.
Vad Brayton inte visste var att hans
(Bild: Lyle Cummins, Internal Fire)
uppfinning, den så kallade Braytonarbetscykeln, lade grunden för alla dagens kommersiella och militära flygplansmotorer,
jetmotorn! Braytons Readymotor är helt enkelt en gasturbin. Brayton hade dock inte
tillgång till roterande kompressorhjul eller avgasturbin utan använde istället kolvar, men
i princip drivs alla våra jetflygplan med Braytonmotorn.

Dieselmotorns utveckling 10.8

Åren 1893-1897 arbetade Diesel med att omsätta sina teorier i praktiken, men med den
tidens teknik visade det sig vara mycket svårt att tillverka en motor som fungerade
tillfredsställande. Hans avsikt att använda kolpulver som drivmedel fick överges till
förmån för flytande bränsle och vidare fick kompressionstrycket sänkas långt under de
beräknade 90 atö. Den första dieselmotorn som var praktiskt användbar tillverkades år
1897. Den var encylindrig och gick på råolja som sprutades in med tryckluft. Inget
hindrade att det arbetsförloppet även kunde användas för tvåtaktsmotorer och två år
senare, 1899, konstruerades den första tvåtaktsdieselmotorn.
Under slutet av 1800-talet var bensin ett relativt dyrt motorbränsle. Därför
försökte flera konstruktörer använda billigare
Yttre värmekälla
bränslen, t.ex. fotogen och brännolja. Svårigheten
Tändkula
med dessa bränslen låg i att de inte förångas lika
Bränslestråle
lätt som bensin. Engelsmannen Akroyd Stuart
presenterade 1890 en motor där man istället
sprutade in bränslet i finfördelat skick i cylindern
under kompressionstakten. Bränslestrålen var riktad
så att den träffade en del av kompressionsrummet
som var okylt och därför hade hög temperatur. Vid
Kolv
start uppvärmdes den delen, en kula, av en yttre
värmekälla. Kulan hade så hög temperatur att det
bränsle som användes – fotogen eller brännolja –
antändes. Därav namnet tändkulemotor. Till
skillnad från dieselmotorn arbetar den med ett
relativt lågt kompressionstryck. Tändkulemotorn är
Figur 10-10 Stuarts tändsystem –
av tvåtaktstyp, och används numera mest på båtar.
Tändkulan.
Under 1890-talet började biltillverkningen få
allt större omfattning, speciellt i Frankrike, där det
byggdes flera bilfabriker. Den första fabrikstillverkade svenska bilen konstruerades av
Gustav Eriksson och tillverkades år 1897 vid Vagnsfabriksaktiebolaget i Södertälje
(VABIS). Det var samma år som den första dieselmotorn tillverkades. Vabisbilen hade
en 2-cylindrig fotogenmotor som man startade genom att upphetta ett tändrör av eldfast
tegel med blåslampa. Redan efter ett år ersattes den motorn av en 15 hk 2-cylindrig Vmotor för bensindrift. Denna motor, konstruerad av Gustav Eriksson, satt även i den
första lastbil som Vabis tillverkade år 1903.
Tack vare forskning, förbättrad tillverkningsteknik, nya material och bättre
bränslen har förgasarmotorn utvecklats till den driftsäkra motor den är idag. Även
Bränsleinsprutare
Dieselmotorn har förbättrats avsevärt sedan Rudolf Diesel
Tändstift
fick sin första motor att fungera. Då det gäller utvecklingen av Dieselmotorer för bilar är vi inne på ett komplicerat
kapitel. Med sekelskiftets teknik kunde man nämligen
bara klara tillverkningen av tunga, lågvarviga motorer,
avsedda för stationärt bruk. Senare användes dieslarna i
Kolv
fartyg och järnvägslok och gav då största effekt vid ett
varvtal på 200-1000 varv per minut. Då man inte lyckades
klara förbränningsförloppet vid högre varvtal, som t.ex.
2000 varv per minut, kunde man inte få fram en Dieselmotor som var lämplig för bilar. Svensken Jonas
Figur 10-11 Hesselmans
Hesselman lyckades dock i början av 1930-talet konstruera
system för direktinsprutning
en råoljemotor med direktinsprutning och elektrisk tändning,
med elektronisk tändning.
som kunde användas som bilmotor. Att den utrustades med

Dieselmotorns utveckling 10.9

elektrisk tändning berodde på att kompressionsförhållandet i Hesselmans motor, ca 6:1,
inte var tillräckligt för att bränslet skulle självantända. Hesselmanmotorn räknas till
gruppen lågtrycksmotorer.
Nästa steg i utvecklingen mot dagens Dieselmotorer var
motorer med uppdelat förbränningsrum, som gjorde det möjligt att
förbränna bränslet etappvis. Bränslet sprutades först in i ett mindre Förkammare
rum, förkammaren, där det antänds av kompressionsvärmen. På
Tändstift
grund av syrebrist förbränns det dock inte helt. Den höjda temperaturen gör att det oförbrända bränslet förgasas. Från förkammaren
trycks det ut i cylindern, där den större tillgången på syre åstadKolv
kommer slutlig förbränning. Bränsleantändningen underlättas av
att förkammaren inte kyls lika mycket som det övriga förbränningsrummet. När en kall motor startas måste bränslets tändning ske
med hjälp av elektrisk glödtråd. Så snart förkammaren nått
ordinarie arbetstemperatur kopplas den elektriska uppvärmningen
Figur 10-12 Cylinder med
bort. Förkammarmotorn har 25-30 % lägre bränsleförbrukning
förkammarförbränning.
än en bensinmotor med motsvarande effekt.
Förkammarmotorn var bara en etapp i en lång utvecklingsInsprutare
kedja. Forskarna fortsatte att lägga ned ett digert experimentarbete för att nå fram till den ”äkta” Dieselmotorn med direkt
bränsleinsprutning i cylindern. Först då skulle man få den
Ringformat
förbränningsrum
bränslebesparing som Dieselprincipen kunde erbjuda. ScaniaVabis lanserade 1949 en motor med direktinsprutning av
bränslet. Det betydde att man kunde sänka bränsleförbrukningen med omkring 20 % jämfört med förkammarmotorn.
Direktinsprutningsmotorn, D-dieseln, hade förbränningsrummet
Kolv
till största delen förlagt till en ringformad försänkning i kolvtoppen, vilket betydde att bränslet blandades effektivare med
den komprimerade luften vid insprutningen. Motorns största
Figur 10-13 Scania Vabis
effekt låg vid ett varvtal på ca 2000 varv per minut.
system för direktinsprutKompressionsförhållandet var ca 16:1. Motorn, som var av
ning och självantändning.
fyrtaktstyp, räknas till gruppen högtrycksmotorer. De fyra
takterna är samma som Diesel beskrev 1893 nämligen:
1. Insugning av luft.
2. Kompression av luften till högt tryck och därmed hög temperatur.
3. Bränslet insprutas finfördelat och antänds av den varma luften varvid
bränsleluftblandningen expanderar.
4. Utblåsning av förbränningsgaserna.
Figur 10-14 4-taktsystemet från 1949 i
Scania Vabis
tappning. Bränsleinsprutningen med
följande självantändning sker i den tredje
takten.

Insugning

Kompression

Insprutning
och tändning

Utblåsning

Dieselmotorns utveckling 10.10

Turbin
Istället för att låta kolven suga in
luft i cylindern under första takten
kan en kompressor tillföra motorn
mer luft med högre tryck än
atmosfärstrycket. Därmed kan
motsvarande mera bränsle tillföras,
Mekanisk
man får en avsevärd effektökning
kompressor
utan att öka cylindervolymen.
Metoden kallas överladdning.
Figur 10-15 Två varianter av kompressorer för överladdKompressorn drivs antingen av
ning av motorer, mekanisk kompressor och turbin.
motorns vevaxel eller av en turbin,
driven av motorns avgaser.
Jämsides med bilmotorerna har det också utvecklats motorer för andra ändamål,
t.ex. marinmotorer, flygplansmotorer, motorer för motorcyklar och vägmaskiner etc.
Alla har det gemensamt med bilmotorn att de konstruerats efter någon av de principer
som vi beskrivit. Frånsett användningsområde kan motorerna indelas på följande sätt:
1. Det använda bränslet; bensin, gas, fotogen, råolja, dieselbrännolja
2. Det sätt på vilket bränslet blandas med luften och antänds; förgasar-, tändkule- och
Dieselmotor.
3. Antalet slag eller takter som fullbordar arbetsförloppet; tvåtakt och fyrtakt.
4. Antalet cylindrar.
5. Cylindrarnas inbördes placering.
6. Arbetstrycket; låg- mellan- och högtrycksmotorer.
7. Det sätt på vilket luften införs i cylindern; utan övertryck, sugmotor, eller med
övertryck, överladdad motor.

En vanlig indelning är också motorns slagvolym, dvs. volymen mellan kolvens översta
och nedersta läge, multiplicerat med antalet cylindrar. Denna volym anges vanligen i
cm3, in3 eller liter (dm3). Kompressionsförhållandet anger förhållandet mellan cylindervolymen ovanför kolven i dess översta och nedersta läge. Om t.ex. cylindern har en
volym på 1000 cm3 då kolven är i sitt nedre läge och 100 cm3 vid kolvens övre läge är
kompressionsförhållandet 10:1. På senare år har det konstruerats motorer som inte är av
kolvtyp, men av olika anledningar har de inte använts i någon större omfattning. Den
tyske konstruktören Wankel har konstruerat en vridkolvmotor som också bär hans
namn, Wankelmotorn. Den har mycket få rörliga delar och betydligt mindre
dimensioner än motsvarande ottomotor.
En annan motortyp som provas av framförallt vissa tyngre fordonstillverkare är
turbinmotorn. I likhet med Wankelmotorn har den dock inte hunnit så långt i
utvecklingen med tanke på att den kan anses vara ett ekonomiskt alternativ till motorer
av traditionell typ.

Dieselmotorns utveckling 10.11

ROLLS ROYCE MERLIN FLYGPLANSMOTOR
Rolls Royce Merlin-motor visar
på en mycket viktig sak inom all
industriell utveckling: ”Den
dagen då en ny bättre teknik har
utvecklats dör det gamla!”.
Oavsett investeringar och
tradition kan man inte överleva
om man inte ansluter sig till den
nya tekniken. Merlinmotorn, den
sista av de stora kolvmotorerna,
dog praktiskt taget över en natt
då jetmotorn kom. Merlinmotorn
är en värdig representant för vad
som kan åstadkommas när endast
det bästa är gott nog. Man kan
säga att Merlinmotorn var den
motor som vann andra
världskriget, den satt i flygplan
som Spitfire, Mustang P51,
Lancaster-bombare, Mosquito,
Wellington och i stridsvagnar typ
Centurion. Ingen annan motor
har satt så många
hastighetsrekord till lands, till
sjöss och i luften.
Motorn är en V12-motor
byggd i aluminium på 22-27
Per Gillbrand med Rolls Royce Merlinmotor.
liters slagvolym och vikten är
(Foto: HP Wallin)
enbart ca 600 kg. Den är en
tvåstegscentrifugalkompressor
och kan uppnå en effekt på 2200
hästkrafter vid varvtal 2500 varv
per minut. Under åren 1939 till
1950 byggdes över 100.000
Merlinmotorer, men sedan kom
jetmotorn. Jetmotorns
överlägsenhet inom flyget kan
kanske bäst beskrivas med att en
jumbojet, Boeing 747, vid takeoff utvecklar mer effekt än alla de
flygplan som var i luften
samtidigt under ”Battle of
Britain”. Dock är ljudet från den
gamla kolvmotorn oslagbart!
Per Gillbrands modell av Rolls Royce Merlinmotor.
(Foto: HP Wallin)

Dieselmotorns utveckling 10.12

10.3 Den moderna Dieselmotorn
Dieselmotorn såsom den gestaltas i början på 2000-talet är i huvudsak identisk med den
Dieselmotor med direktinsprutning som utvecklades vid SCANIA VABIS i slutet av
1940-talet. Utvecklingen har dock ingalunda stått still utan löpt vidare mot en allt längre
gående fulländning av motorns delsystem.
I princip är en förbränningsmotor uppbyggd kring fyra grundkomponenter
förbränningskammaren, dvs. cylindern, vari förbränningscykeln påtvingar kolven en
fram och återgående rörelse, vevmekanismen vilken överför kolvens rörelse till en
rotation i motorns utgående axel vevaxeln. I praktiken behövs behöver motorn förses
med en mängd andra delsystem för att kunna arbeta effektivt och driftsäkert. I figur 1016 visas en principiell skiss av en modern Dieselmotor och dess delsystem.
Insprutningspump

Ventilmekanism
Insprutare

Överladdningskompressor

Bränslefilter
Termostat

Kompressor

Cylinderfoder
Vevstake
Kolv

Vevaxel

Svänghjul
Kamaxel

Oljerenare

Kugghjulstransmission

Oljepump

Växelströmsgenerator

Svängningsdämpare

Figur 10-16 En modern Dieselmotor består av ett stort antal delsystem som tillsammans skapar en motor
som arbetar så effektivt som möjligt.

Dieselmotorn har sedan första hälften av 1900-talet varit uppbyggd kring tre stycken
basblock – motorblocket, – vevhuset och – cylinderhuvudet som utgör fundament för
dess olika delsystem, se figur 10-17. Motorblocket innehåller cylindrarna med kolvarna
som i sin tur via vevstakarna är kopplade till den i vevhuset inneslutna vevaxeln.

Dieselmotorns utveckling 10.13

Cylinderhuvudet slutligen innehåller bränsleinsprutningssystemet med insprutare och
ventiler för lufttillförsel och avgasutlopp.
Cylinderhuvud
Motorblock

Figur 10-17 Dieselmotorn är liksom
flertalet förbränningsmotorer uppbyggd
kring motorblocket, vevhuset och
cylinderhuvudet.

Vevhus

10.3.1 Cylindern
En lastbils Dieselmotor innehåller typiskt 6, 8 eller 12 cylindrar monterade i
motorblocket antingen i rad eller i V-form,se figur 10-18.

Cylinder

Cylinder

Figur 10-18 Cylindrarna kan i motorblocket monteras i rad, rak 6:a etc, eller i V-form, V-6:a etc. Till
vänster visas en rak motor och till höger en V-motor.

Cylindrarna är de kammare där omvandlingen av kemisk energi till arbete sker genom
förbränningsprocessen. Det speciella för Dieselprocessen är att förbränningen av det
insprutade bränslet startas genom självantändning. Självantändningen förutsätter ett
mycket högt cylindertryck och ställer därför tillsammans med höga temperaturer och det
mekaniska slitaget från kolvarnas rörelse särskilda krav på cylinderns utförande. Ett
vanligt cylindermaterial är gjutjärn som specialbehandlats för att få en tät struktur och
en inneryta med lång livslängd.
Ytterligare en konsekvens av det höga cylindertrycket i kombination med den
hastiga förbränningen är att Dieselmotorn alstrar betydligt mer buller än den vanliga

Dieselmotorns utveckling 10.14

bensinmotorn, Ottomotorn. Stor möda har därför lagts ned på att finna åtgärder som
minskar Dieselmotorns bulleralstring.
Cylindarna kan antingen borras direkt i motorblocket eller tillverkas separat och
därefter monteras i blocket som foder, cylinderfoder. Två grundtyper av cylinderfoder
förekommer våta och torra. De torra fodren pressas in i de i motorblocket uppborrade
cylinderloppen och kyls indirekt av det direkt vattenkylda motorblocket. De våta fodren
å andra sidan monteras i blocket endast i sina övre och undre ändar och kan därför kylas
direkt av den omströmmande kylvätskan.
10.3.2 Kolven, vevstaken och vevaxeln
Den kemiska energi som i förbränningsutrymmet via förbränningsprocessen överförs till
värme och därmed en ökad gasvolym, överförs med hjälp av en kolv och en vevstake till
en rotation i vevaxeln. Förbränningsrummet, beläget mellan kolvtoppen, cylindern och
cylinderlocket, har genom en ringformad fördjupning i kolvtoppen utformats så att
bränslet och luften blandas så väl som möjligt, se figur 10-19.
Förbränningsrum

Kolvringar
Kompressionsringar

Figur 10-19
Förbränningsutrymmet
utformas som en ringformad
fördjupning i kolvtoppen.
Kolvringarnas uppgift är att
förhindra gasläckage ut från
förbränningsrummet och
oljeläckage in från vevhuset.

Skrapringar

Förstoring

Liksom cylindern utsätts kolven för höga temperaturer och stora mekaniska
påfrestningar. Dessutom måste kolven ha låg massa och kunna löpa så smidigt som
möjligt i cylinderloppet utan friktion och onödigt slitage. Kolven utformas och tillverkas
därför med höga toleranser i material med låg densitet, god värmeledningsförmåga och
låg temperaturutvidgning.
Eftersom förbränningen i Dieselprocessen sker under mycket högt tryck ställs å
ena sidan höga krav på att kolvsidorna tätar mot cylinderloppet. Å andra sidan måste
kolven kunna löpa så lätt som möjligt i cylindern. För att jämka samman dessa
motstridiga krav förses kolven med kolvringar, se figur 10-19. En typ av ringar,
kompressionsringarna, skall fjädra mot cylinderloppet och därmed förhindra gasläckage
från förbränningsrummet. En andra typ, skrapringarna, skall förhindra olja att tränga
upp från det intilliggande vevhuset.
Kolvens fram och återgående, linjära (längs en linje), rörelse överförs med en
vevmekanism till en cirkulär rotationsrörelse i motorns utgående axel. Vevmekanismen,
se figur 10.20 består av en vevstake och en för alla kolvar gemensam vevaxel.
Vevstaken som utsätts för stora dynamiska (i tiden varierande) krafter måste göras såväl
lätt som stark. Varje vevstake kontrolleras noggrant vid tillverkningen så att defekter, i
form av sprickor, blåsor och slaggbildningar, som kan leda till utmattningshaverier
undviks. Genom att göra den ände av vevstaken som kopplas till kolven så liten som
möjligt kan den rörliga massan och därmed den energi som förbrukas för att accelerera
och bromsa in denna massa göras så liten som möjligt. Det ställs även höga toleranser

Dieselmotorns utveckling 10.15

på vevstakarnas massa och massfördelning så att vibrationer på grund av obalanser kan
undvikas.
Vevstake
Vevarm

Vevtapp

Figur 10-20 Kolvens linjära
rörelse överförs med en
vevmekanism till en roterande
rörelse i utgående axel. Från
vänster vevstake samt vevaxel
med vevtappar.

Vevaxel

Motvikt

Vevstakens övre ände, den s k lilländen, kopplas till kolven i den s k kolvtappen medan
den undre, storänden, monteras på vevaxeln. Omformningen av kolvens linjära rörelse
till en rotation av veaxeln möjliggörs genom att montera vevstakens storände på en
excentriskt placerad vevtapp, se figur 10-20. Vevtapparna kopplas till vevaxeln med
vevarmar som även förses med motvikter så att obalansvibrationer undviks.
Till vevaxelns båda ändar monteras dels ett svänghjul och dels en
torsionsvängningsdämpare. Svänghjulets funktion är att åstadkomma en jämnare gång
genom att öka vevaxelns rotationströghet. Avsikten med torsionssvängningsdämparen
är att minska storleken av de torsionssvängningar, dvs. vridsvängningar, som orsakas av
det tidsvarierande vridande moment som vevaxeln utsätts för.
Den del av motorn där vevaxeln är belägen kallas vevhus och sitter normalt
under motorblocket. Vevhuset är delvis fyllt av olja som dels smörjer dels kyler
vevmekanismerna. För att hålla vevaxeln på plats i vevhuset lagras den i ramlager vars
antal och placering är av stor betydelse för att undvika slitage och motorvibrationer.
10.3.3 Cylinderhuvudet – ventilmekanismen
Cylinderhuvudet har i huvudsak två uppgifter, det skall dels vara cylinderns avslutande
lock och dels vara en plattform för montage av ventiler och
bränsleinsprutningssystemet, se figur 10-21. Ventilernas uppgift är att öppna och stänga
tillförseln av luft och avloppet av avgaser till och från förbränningsrummet.
Vipparm
Stötstång
Ventil

Figur 10-21 Cylinderhuvudet
som fungerar som cylinderlock
och plattform för
insprutningssystem och ventiler
sitter på motorblockets
ovansida.
Kolv

Kylvätska

De ventilmekanismer som öppnar och stänger ventilerna består av fjäderbelastade
länkarmsystem som mekaniskt styrs av en s k kamaxel. Ventilmekanismen, se figur 1022,är i princip uppbyggd av själva ventilen monterad i en ventilfjäder, en vipparm, en

Dieselmotorns utveckling 10.16

stötstång och en ventillyftare som kopplas till kamaxeln. Kamaxelns funktion är att ge
ventillyftaren en med vevaxeln synkroniserad fram och återgående rörelse längs
stötstångens axelriktning. Detta åstadkoms med hjälp av en på axeln monterad kam.
Vipparm

Ventilfjäder

Ventil
Stötstång

Kolv

Figur 10-22 Ventilmekanismen som
öppnar och stänger in- och
utloppsventilerna enligt ett visst
schema styrs av kammar som
monterats på en kamaxel.

Ventillyftare
Kam

Kamaxel

En jämn och vibrationsfri gång kräver att cylindrarna arbetar med en viss inbördes
tidsförskjutning. Detta innebär att ventilerna måste öppna och stänga efter ett noggrant
styrt schema. I praktiken åstadkoms detta genom att kammarna monteras på kamaxeln i
olika inbördes vinkellägen. Vidare måste kamaxelns rotation synkroniseras med
vevaxelns. I fyrtaktsmotorer sker förbränningen i en cylinder endast vartannat
vevaxelvarv. Detta innebär att kamaxelns varvtal måste vara exakt hälften av vevaxelns
varvtal. Denna synkronisering åstadkoms genom att driva kamaxeln från vevaxeln med
en kuggväxel, den s k transmissionen, med utväxlingen 2:1, dvs. då vevarmen roterar
två varv roterar kamaxeln ett.
Kamaxeln lagras ofta i motorblocket strax ovanför vevaxeln men under
cylindrarna. Ett alternativ till detta är den s k överliggande kamaxeln som är placerad
ovanför cylinderhuvudet. I detta system är kammarna direkt kopplade till ventilerna
varigenom länkarmsystemet undviks.
10.3.4 Bränslesystemet
En viktig del av en Dieselmotor är bränslesystemet som skall se till att cylindrarna vid
rätt tidpunkt förses med bränsle under högt tryck i rätt mängd. Bränslesystemet består
av ett antal komponenter som var och en har en viktig funktion, se figur 10-23. Från
bränsletanken, där bränslet lagras, sugs bränslet med en matarpump genom ett antal

Dieselmotorns utveckling 10.17

reningsfilter till insprutningspumpen. Insprutningspumpen levererar vid bestämda tider,
under högt tryck en viss mängd bränsle till var och en av cylindrarna. Själva
insprutningen i cylindrarna ombesörjs av insprutare vars munstycke innehåller små hål.
Då bränslet under högt tryck passerar munstyckets hål bildas i förbränningsrummet en
bränsledimma som efter blandning med den luft som tillförts genom inloppsventilen
självantänds och förbränns.
Figur 10-23 Bränslesystemet
skall vid exakt rätt tidpunkt och
under högt tryck förse
cylindrarna med bränsle i en väl
avvägd mängd.
1. Bränsletank.
2. Matarpump med filter.
3. Huvudfilter.
4. Insprutningspump.
5. Regulator.
6. Rökgasbegränsare.
7. Insprutare.

10.3.5 Överladdningsaggregatet
Om den luft som blandas med bränslet i cylindern tillförs under högt tryck kan den
tillförda mängden luft och därmed motorns effekt ökas väsentligt. Motorer med denna
möjlighet sägs vara överladdade. I turbomotorer sker överladdningen med hjälp av ett
kompressoraggregat i form av en enkel enstegsturbin, se figur 10-15. Turbinen drivs av
avgaserna som leds förbi dess utloppsida och tar därmed tillvara på en del av den energi
som finns i avgasflödet. Rotationen i turbinhjulet på inloppssidan används till att suga
in, komprimera och trycka luft från luftfiltret genom inloppsventilerna in till
cylindrarnas förbränningsrum.
10.3.6 Motorns effekt
Den mekaniska effekt Dieselmotorn levererar bestäms av den utgående axelns varvtal
och den mängd bränsle som förbränns vid varje arbetstakt. För att få ut maximal effekt
vid ett visst varvtal gäller det således att förbränna så mycket bränsle som möjligt. Detta
kan påverkas genom att dels tillföra mer bränsle och dels förbränna en så stor andel som
möjligt av det tillförda bränslet. Den tillförda bränslemängden kan regleras av föraren
med gasreglaget medan andelen oförbrännt bränsle kan minskas genom att öka
syremängden i förbränningsrummet. Detta är således förklaringen till att ett
överladdningsaggegat som höjer den tillförda luftmängden kan öka motorns effekt. För
att fungera pålitligt måste Dieselmotorns varvtal hållas inom vissa gränser. I praktiken
regleras därför bränsletillförseln av en regulator som styrs av gasreglagets läge, motorns
belastning, dess varvtal och mängden tillförd luft.
10.3.7 Motorns övriga hjälpsystem
Utöver de delsystem som beskrivits ovan innehåller Dieselmotorn andra delsystem
såsom kylsystem, luftfilter, smörjoljesystem, startmotor och generator. Motorn kyls
vanligen av ett vätskeburet kylsystem drivet av en pump som för kylvätskan ut till

Dieselmotorns utveckling 10.18

motorns olika delar i ett nätverk av kanaler. Speciellt viktigt är det att kyla cylindrarna
och cylinderhuvudena som utsätts för mycket höga temperaturer. Smörjoljesystemet
skall förse de olika rörliga delarna av motorns med tillräcklig smörjning. Med en
oljepump, t.ex. en kugghjulspump, cirkuleras oljan i kanaler som leder ut till de olika
smörjställena. Genom att kontinuerligt rena oljan från de ofrånkomliga
slitageprodukterna kan motorns livslängd höjas väsentligt.

