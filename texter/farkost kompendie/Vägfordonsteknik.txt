Vägfordonsteknik 2.1

2. Vägfordonsteknik
av
Annika Stensson Trigell
KTH Farkost och flyg

2.1 Introduktion
Idag färdas varje svensk i genomsnitt
fem mil per dag. Detta kan sättas i
relation till 1900-talets början då varje
person färdades 200-300 meter per
dag. Ett flexibelt, personligt och
bekvämt sätt att resa prioriteras.
Utvecklingen av fordon har på hundra
år förändrat samhället och våra
livsmönster. Idag är fordonen något
som de flesta använder dagligen både
för transport och för nöjen, men de
påverkar även miljön och hälsan. Det
starka sambandet mellan ekonomisk
tillväxt (mätt i utvecklingen av Figur 2-1 Illustration av sambandet mellan BNP
bruttonationalprodukten, BNP) och och transportbehov.
utvecklingen av transportbehoven är
uppenbar, se exempelvis Figur 2-1. Detta påverkar allas vardag och livsvillkor och även
utvecklingen av olika sektorer och geografiska regioner.
På hundra år har bilen ändrats från en excentrisk produkt för ett fåtal till en
högteknologisk massprodukt. Om man beaktar antalet delar och arbetet att få ihop dem
till en väl fungerande produkt, så har bilen en bra relation mellan prestanda och pris.
Med prestanda menas inte bara topphastighet,
utan
även
vägegenskaper,
bromsningsegenskaper, komfort, säkerhet samt inte minst
tillförlitlighet.
Fordonsindustrierna har varit och är
drivande i många länders ekonomier. Man
brukar säga att: “Om världens alla fordonstillverkare vore en stat, skulle de omsättningsmässigt vara det sjätte största landet i
världen.”. Inte bara tillverkningen av fordon är
viktig utan också reparationer och underhåll,
bränsleproduktion, distribution och försäljning,
vägbyggen och dess underhåll, turism,
byggandet av fastigheter etc. Det finns idag inte
någon tendens till att trafiken kommer att
minska och den ökande transport-volymen
innebär att nya lösningar på infrastruktur,
Figur 2-2 Illustration av ökningen av
fordon och transportsystem är viktig framöver.
antalet personbilar i världen.
Vid milleniumskiftet fanns det omkring
800 miljoner bilar i världen. De flesta i i-länder

Vägfordonsteknik 2.2

med en densitet på cirka 500 bilar per 1000 invånare och en medelkörsträcka på 1500
mil per bil och år. En del ekonomer tror att antalet bilar på vägarna kan dubbleras inom
de närmaste 20 åren (mest i Kina, Afrika och Indien), se Figur 2-2. Samtidigt väntas
medelkörsträckan öka på grund av förbättrad infrastruktur och effektivt utnyttjande av
dessa. Den snabba ökningen av antalet fordon innebär naturligtvis problem. Dessa
faktorer kan inte rankas efter viktighet eftersom de inte påverkas av samma variabler,
det skulle bli som att jämföra äpplen och päron. Men säkerhet, bränsleförbrukning,
miljö och ett effektivt utnyttjande av transportsystemet är några av de viktigaste
faktorerna.

2.2 Fordons uppbyggnad
Ett fordon (se exempelvis Figur 2-3) är normalt uppbyggt av huvudkomponenterna chassi, kaross, hjul, däck, drivsystem, fjädringssystem, bromssystem
samt styrsystem.

Figur 2-3 Illustration av ett fordon och dess ingående komponenter.

Chassi och kaross
I lastbilar och bussar är det chassit (ramen) som är den bärande strukturen och karossen
är överbyggnaden (påbyggnaden). Personbilar har oftast självbärande kaross. Den
självbärande karossen utgör ett ramverk som delvis skall överföra bilens belastningar
till hjulupphängningarna, dels ta upp vägexciteringens dynamiska effekter på karossens
olika delmassor.
Hjul och däck
Hjul och däck är de delar som överför krafter mellan fordon och väg. Däckens kontakt
med vägbanan är därför avgörande för flera funktioner och egenskaper i fordonet.
Fordonet manövreras genom att föraren exciterar olika delsystem som i sin tur bygger
upp krafter i däck/markkontakten, så att krafterna accelererar, bromsar eller styr
fordonet. Omvänt exciterar vägförändringar fordonsrörelser.

Vägfordonsteknik 2.3

Hjulens funktioner är främst att:
•
Genom sin rullande rörelse minimera den nödvändiga framdrivningskraften.
•
Genom friktion i tangentiell riktning mot vägbanan möjliggöra uppbyggnad av
accelerations- och bromskrafter mellan fordon och vägbana.
•
Genom friktion i sidled möjliggöra styrning och sidostabilitet hos fordonet.
•
Genom elasticitet isolera fordonet från (högfrekventa) vägstörningar.
För att fordonet skall fungera måste dessa hjulegenskaper upprätthållas i alla väglag.
Det är dock en omöjlighet att idag konstruera ett hjul som har samma
friktionsegenskaper på torr asfalt som på is. De mycket varierande vägförhållandena, de
olika funktionerna och deras ibland motstridiga krav har lett fram till att moderna
pneumatiska däck är den fordonsdetalj som kräver mest utvecklingsarbete och därför
blivit en specialitet för några få, mycket stora komponentföretag.
Drivsystem
Omvandlingen av fordonets tillförda energi till mekanisk energi sker i fordonets
drivsystem. Drivsystemet, eller drivlinan, består av motor och transmission (växellåda,
koppling, kardanaxlar etc.), se Figur 2-4. Motorn skapar den framdrivande kraften,
transmissionen överför motorns effekt till de drivande hjulen som är i kontakt med
vägbanan.
Drivaxlar

Växellåda
Energi

Mellanaxel

Slutväxel

Koppling
Motor
Figur 2-4 Beskrivning av komponenter ingående i fordonets drivsystem.

På grund av sin höga energitäthet är kemiskt lagrad energi den dominerande formen.
För omvandling till mekanisk framdrivningseffekt krävs därför en motor, exempelvis en
förbränningsmotor. Förbränningsmotorn ger relativt konstant moment över
varvtalsområdet, vilket gör att effektutvecklingen vid låga varvtal är liten och under ett
lägsta varvtal kan överhuvudtaget ingen effekt levereras. Maximal effekt utvecklas i ett
snävt varvtalsområde, medan framdrivningen av fordon skall ske med effekten
tillgänglig på drivhjulen oberoende av fordonshastigheten. Därför är en transmission
nödvändig mellan förbränningsmotorn och drivhjulen.
Transmissionen skall överbrygga hastighetsskillnaden mellan stillastående hjul
och motorns lägsta varvtal, dvs. möjliggöra start. Start av fordonet liksom växling
kräver en eller flera kopplingar i transmissionssystemet. Dessutom krävs en utväxling
mellan kopplingens utgående axel och drivhjulen så att det tröghetsmoment som
fordonets massa och eventuell last belastar kopplingen med ger acceptabla
energiförluster i kopplingen. Om ett fordon skall drivas på mer än en axel måste det
också ha någon form av mellanaxeldifferential, som tar hand om hastighetsskillnaderna

Vägfordonsteknik 2.4

mellan de olika axlarna. Transmissionen skall dessutom optimera motorns
medeldriftpunkt med avseende på kriterier för minskad bränsleförbrukning,
avgasemissioner samt buller.
Med startförmågan menas fordonets förmåga att kunna starta från stillastående,
komma igång och påbörja en färd med en given last längs ett motlut. Stigningens
lutning blir ett mått på startförmågan. Med accelerationsförmågan menas förmåga att
accelerera från en begynnelsehastighet till en sluthastighet på horisontell väg. Den
uttrycks som accelerationstid, varvid kopplingens slirtid vid eventuell start och
erforderliga växlingstiden ingår.
Accelerationsförmåga och startförmåga är egenskaper som inte kan maximeras
samtidigt. De måste därför balanseras utifrån de driftsbetingelser som fordonet skall
möta. För en bil med sportig image är naturligtvis accelerationsförmågan viktigare än
dess prestanda framför en husvagn i uppförsbacke.
Hjulupphängning
Fjädringssystemet isolerar delvis fordonets chassi från störningar från vägen. Det skall
tillgodose en mängd krav som delvis är i konflikt eftersom de gäller vid olika
driftsvillkor såsom exempelvis lastad/olastad, acceleration/bromsning, jämn/ojämn väg,
körning rakt fram/kurvkörning.
Hjulupphängningens primära uppgifter är att:
•
Ge vertikal fjädring så att hjulen kan följa den ojämna vägen, så att chassit
isoleras från vägojämnheterna.Säkerställa att hjulen har lämpliga hjulvinklar
gentemot vägytan. Detta genom att förbinda hjulen med chassit/karossen så att
hjulen följer den önskade fjäderkurvan. Fjäderkurvan bestäms i sin tur av den
fordonsdynamiskt önskade hjulgeometrin.Reagera på kontrollkrafterna som
skapas av däcken – longitudinella (accelerations och bromskrafter), laterala
(kurvkörningskrafter), samt bromsande och drivande moment.
•
Motverka rollrörelser hos chassit.
•
Behålla vägkontakt med minimal lastvariation.
Fjädringssystemets egenskaper är viktiga för hela fordonets dynamiska egenskaper,
vilket ses i rörelsemönster samt kraftuppbyggnad mellan däck och chassi. Andra viktiga
egenskaper hos fjädringssystemet är kostnad, vikt, packning, tillverkningsegenskaper,
hur lätt den är att montera ihop etc.
Hjulupphängningar indelas i stela axlar och individuella hjulupphängningar.
Med stel axel menas att hjulen på ömse sidor om fordonet är lagrade på en gemensam
axel. Längskrafterna tas upp av bladfjädrar som även fungerar som längslänkar. De
motriktade däckssidkrafterna tas upp av framaxelbalken, medan de externa sidkrafterna
tas upp och fördelas mellan bladfjädrarna, som pga. sin geometri är styva i tvärled. Det
är en tillförlitlig konstruktion, men för att uppfylla ökande krav på komfort och
förbättrad styrkontroll används mjukare fjädrar, vilket i sin tur ger interferens mellan
hjulfjädring och styrgeometri. Detta problem har lösts genom övergång till individuell
framhjulsupphängning. Tyngre fordon har behållit den stela framaxeln och stel bakaxel
förekommer fortfarande på personbilar.

Vägfordonsteknik 2.5

Den individuella framhjulsupphängningen ger:
•
Sänkt ofjädrad massa.
•
Större frikoppling mellan styrning och fjädring.
•
Tillåter mjukare chassifjädring
•
Ger möjlighet att påverka rollaxelns placering, något som har stor betydelse för
fordonets dynamiska egenskaper i asymmetriplanet.
Ett exempel på en individuell framhjulsupphängning visas i Figur 2-5. Den har
fjäderben av McPherson-typ. En krängningshämmare förbinder fjäderbenen. Det är
egentligen en torsionsfjäder som på grund av sin speciella belastning har fått ett eget
namn. Krängningshämmaren är obelastad vid fjädring i symmetriplanet, dvs. när hjulen
på höger respektive vänster sida fjädrar lika mycket.

Figur 2-5 Framhjulsupphängningen på en Porsche 911 (GT2).

Bromssystemet
Bromssystemet möjliggör för ett fordon i rörelse att sakta ner eller stanna. Liksom vid
framdrivning är det friktionskrafter mellan mark och däck som accelererar fordonet
(bromsning är negativ acceleration). Bromsarna ger ett bromsmoment mellan hjul och
hjulaxel. För att detta bromsmoment i sin tur skall generera bromskraft på fordonet
måste däck/mark friktionen vara tillräckligt stor – om inte, så låser hjulet på axeln. När
ett bromsat hjul slutar att rulla mot markplanet utnyttjas all tillgänglig friktion i
glidriktningen. Det blir därför meningslöst att genom en rattrörelse försöka skapa
markkontaktkrafter vinkelräta mot glidhastigheten. Ett styrande hjul som slutat rulla har
alltså också förlorat sin styrförmåga.
För att kunna utnyttja tillgänglig friktion optimalt så måste bromsmomentet
fördelas mellan hjulen. Denna fördelning beror av körförhållandena. ABS
(Antiblockiersystem på tyska) är den del av bromssystemet som självständigt reglerar
hjulens relativa glidhastighet mot vägbanan under en inbromsning. ABS-systemen finns
med olika sorters logisk konfiguration, mer om detta beskrivs i kapitlet om
Fordonsdynamik.

Vägfordonsteknik 2.6

Bromssystemet, se exempelvis Figur 2-6, är en del av fordonets
säkerhet. Det är därför naturligt att
samhället genom lagstiftning reglerar
dess konstruktion. Tyvärr är lagstiftningen inte enhetlig i olika länder.
Färdbromsen är fordonets normala
bromsystem. Den skall kunna
appliceras gradvis utan att någon
hand lämnar ratten och skall klara
olika krav. Parkeringsbromsen skall
kunna hålla fordonet stationärt i uppeller nedförsbacke utan förarens
närvaro med hjälp av en mekanisk
låsning. Säkerhetsbromsen skall vara
Figur 2-6 Exempel på bromssystem.
applicerbar sedan ett fel uppstått i
fordonets färdbromssystem. Den kan utnyttja delar av både färdbromssystemet och
parkeringsbromssystemet och skall kunna appliceras gradvis med en hand på ratten.
Säkerhetsbromsen skall kunna ge halva färdbromsens retardation. Säkerhetsbromskravet gör det praktiskt nödvändigt att dela upp bromssystemet i flera kretsar.
Styrsystemet
Styrsystemet möjliggör manövrering
och påverkar kursstabiliteten hos
fordonet. Systemet skall styra framhjulen efter förarens önskemål, så att
han har kontroll på fordonets rörelseriktning. Men de verkliga styrvinklar
som fås ändras av geometrin hos
fjädringssystemet, geometrier och kraftoch momentöverföringar i styrsystemet,
samt vid framhjulsdrift, geometrier och
reaktioner från drivlinan.
Det finns en mängd olika
styrsystem, men funktionen är liknande.
En ratt är kopplad via axlar, leder och
vibrationsisolatorer, till styrväxeln.
Styrväxelns funktion är att överföra
rotationsrörelsen hos ratten till en
translationsrörelse som är lämplig för
att styra hjulen. Ett exempel på
styrsystem med elektriskt styrservo ses i
Figur 2-7.

Figur 2-7 Styrsystem med elektriskt styrservo.

Vägfordonsteknik 2.7

Summering
Utveckling av motordrivna fordon karaktäriseras av tekniska innovationer och förfining
av tekniska lösningar, konstruktion, konfiguration och styling, produktions-metodik och
tillverkningssystem. Beroende på transportuppgift, krav och önskemål så finns det en
mängd olika konstruktionslösningar på dessa delsystem och de kan i sin tur kombineras
till att ge en stor variation på lösningar. I ”Bosch Automotive Handbook” så har man
försökt att systematisera beskrivningen av olika typer av fordon, se Figur 2-8.

Figur 2-8 Systematisering av vägfordonstyper enligt Bosch Automotive Handbook.

Vägfordonsteknik 2.8

2.3 Framtida utmaningar
Viktiga faktorer för framtida transportbehov är klimatförändringar , förändringar i
ekonomi och handel, befolkningsprofil, livsstil, rörlighet samt tillgängliga och möjliga
tekniska lösningar. Hur kommer då framtidens fordon att se ut? Ett flexibelt, billigt,
miljövänligt, säkert, personligt och bekvämt sätt att resa kommer troligtvis vara
egenskaper som kommer att prioriteras. Exempel på idéer på fordon för framtida
transporter visas i Figur 2-9.

Figur 2-9 Exempel på idéer på framtidens fordon.

För att klara detta så återstår stora utmaningar inom bland annat energiförsörjning,
framdrift och säkerhet.
Säkerhet
Bara i Europa förolyckas cirka 150 personer i bilolyckor varje dag – vilket motsvarar en
flygplanskrasch om dagen. Nästan alla olyckor beror på något mänskligt fel och i de
flesta fall är människan ensam orsak till olyckan. De direkta orsakerna är till exempel
kopplade till missbedömningar, körningens dynamiska förlopp, väderleken och plats i

Vägfordonsteknik 2.9

körfältet eller ouppmärksamhet. Bakomliggande orsaker kan vara alkohol, liten
erfarenhet eller trötthet. Som tur är så har säkerheten ökat de senaste årtiondena genom
förbättringar både av fordonen och infrastrukturen. Bilen har en mycket bättre aktiv och
passiv säkerhet. De passiva systemen är gjorda för att skydda de som åker i fordonet
(säkerhetsbälten,
airbags,
sidokrockskydd, etc.) Detta testas
utförligt både med datorsimuleringar
samt vid krocktest i laboratoriemiljö,
se Figur 2-10. Aktiva system har till
funktion att helt undvika kollisioner.
Genom att bygga bort många farliga
korsningar och genom att bygga fler
motorvägar så har vägen också blivit
säkrare. Men, det verkar som om att
man i många länder har nått en platå
och att förbättrad säkerhet kräver
mer drastiska steg, såsom reducerade Figur 2-10 Krockprov mellan personbil och lastbil.
hastigheter och bättre kontroll av (Källa: Scania)
förares förmåga.
Modern elektronik, informations- och kommunikationsteknik kommer att
möjliggöra nya sätt att förbättra säkerhetssystem för fordon och trafik. Nya funktioner
för att hjälpa föraren att uppnå så bra säkerhet som möjligt är ständigt under utveckling.

Figur 2-11 Anpassning till personlig körstil och egenskaper.

Personliga egenskaper
För förbättrad komfort och
säkerhet så kommer lösningar
som automatiskt anpassar egenskaper till förarens egenskaper
och önskemål att utvecklas, se
exempelvis Figur 2-11. Det kan
gälla egenskaper som stolsinställning,
pedalinställning,
musikintresse, körstil, och körskicklighet. Detta kommer att
ställa stora krav på att de
tekniska lösningarna alltid skall
vara säkra eftersom det kommer
att bli en mycket större
variationer på egenskaper.

Billigare
Stora utmaningar återstår inom tillverkningsteknik. Det betyder bland annat att man
skall kunna använda samma komponenter till fler antal bilar. Detta kan ses som
motsatsen till kraven för personligt utformade egenskaper. Ett allt tydligare inslag i
processen att sänka kostnaderna är därför att fler av komponenterna i bilarna levereras
av fristående tillverkare, s.k. underleverantörer. Ett sådant exempel är det svenska
företaget Autoliv som levererar säkerhetsutrustning som säkerhetsbälten och
krockkuddar till tillverkare över hela världen. Priset beror också av driftskostnaden, där
drivmedlet är den enskilt viktigaste faktorn.

Vägfordonsteknik 2.10

Utsläpp
En viktig fråga för miljön är lokala utsläpp, speciellt i städerna. Föroreningarna har
minskat drastiskt de senaste 20 åren, ibland med en faktor 100. Men det återstår
fortfarande äldre fordon som släpper ut föroreningar, så detta tar tid att förändra.
Fordonens miljöeffekter kan delas in i olika delar; det som har med forskning,
utveckling och produktion att göra, det som handlar om produktens miljöpåverkan
under drift samt återvinningspotentialen, se Figur 2-12. Siffrorna är uppskattningar för
yrkestrafik. Man kan se att inverkan i form av avgaser, slitage på infrastruktur, last,
körstil och underhåll är viktig.
Forskning
Utveckling Målning
Produktion Värmebehandling
15%

Utsläpp från
förbrännings
motorer

Drift
85%

Infrastruktur
Transport flöde

Material
Metoder

Återvinningspotential
85-100%

Vikt

Förarberoende
Mekanik

Figur 2-12 Miljöpåverkan under en lastbils livslängd. (Källa: Scania)

Energieffektivitet
Vägtransporter svarar för den

dominerande energianvändningen i
{
världen, men vi kan samtidigt se
{
och förvänta oss en väsentlig
{
{
förbättring av energieffektiviteten i
{
vägtransportarbetet. Som framgår

av Figur 2-13 ökade energi
{
effektiviteten i godstransporter på

väg snabbt mellan 1990 och 1995.
Effektiviteten förväntas öka långsammare fram till 2030. Effektiviteten väntas öka ännu mer inom
persontransportområdet.
Trots denna effektivitets- Figur 2-13 Energieffektivitet inom vägtransporter.
förbättring förväntas den totala
drivmedelsförbrukningen öka fram till 2030 eftersom att mobiliteten väntas att öka
snabbare än effektivitetsförbättringarna. Speciellt förbränningen av fossila bränslen är
därför en viktig fråga framöver. I många länder ger vägtransporter det största bidraget
till utsläppen av växthusgasen CO2. Lösningarna kan vara att göra bilarna lättare,
förbättra rullmotstånd och luftmotstånd, att köra mindre (exempelvis att åka tåg istället)
och mer effektivt (logistik), att använda alternativa bränslen, och eller alternativa

Vägfordonsteknik 2.11

drivsystem för fordonen. Detta har drivit fram en snabb utveckling inom alternativa
lösningar för drivning, såsom exempelvis elbilar, elhybriddrift samt bränslecellsdrift.
Utrymme
En annan viktig fråga i storstäderna är att det inte finns plats för alla bilarna, varken på
vägarna och eller vid parkering. Långa köer gör det otrevligt både för de som sitter i
bilarna samt för de boende runtomkring. Det bullrar, blir dålig luft, svårigheter att
planera transporttider och det blir liten plats för gångtrafikanter och cyklister. Följden
blir en dålig livskvalitet både för de som bor där och för de som hälsar på. Detta leder
till problem med samhällsplaneringen, var människor vill bosätta sig och arbeta.
Exempel på idéer på hur man kan förbättra situationen är vägtullar, adaptiv
hastighetsreglering, Stop&Go-funktioner och konvojkörning.

2.4 Historik – världen
Det första motordrivna fordonet byggdes 1769 av den franska militären Nicholas Joseph
Cugnot. Det drevs av ånga och syftet var att dra artilleripjäser, se Figur 2-14. Efter
några år hade en förbättrad modell utvecklats och den orsakade den första ”bilolyckan”
när den körde in i en bergvägg.
Figur 2-14 Världens första
motordrivna fordon, byggt av
den
franska
militären
Nicholas Joseph Cugnot
1769.
(Källa:
Gillespie,
Fundam-entals of Vehicle
Dynamics, 1992)

1802 utvecklade engelsmannen Richard Trevithick ett ångdrivet fordon att
transportera passagerare med. Det trafikerade sträckan Cornwall-London fram till cirka
1865 när det konkurrerades ut av järnvägen.
Problemet med vägtransporter på den tiden jämfört med järnvägen var
kombinationen av den tunga och stora ångmotorn samt mycket dåliga vägar. På slutet
av artonhundratalet så vidareutvecklades ångmotorn så att den kunde göras mindre,
lättare och den kunde använda olja eller paraffin istället för kol som bränsle. Praktiska
ångdrivna vägfordon började tas fram i litet antal. De ångdrivna fordonen var tysta och
hade jämn gång men nackdelen var den långa starttiden samt den stora
vattenkonsumtionen.
Vändpunkten kom på 1870-talet
med Ottomotorn (förbränningsmotor)
som patenterades och producerades av
Dr. Otto i Tyskland. Bensin var på den
tiden en oanvändbar biprodukt vid
framställning av lampparaffin. 1885
modifierade Gottlieb Daimler en fyrcylindrig Otto förbränningsmotor så att
den kunde drivas på petroleumånga och
monterade den i ett cykelliknande
fordon. Ett år senade modifierade han
Figur 2-15 Benz trehjuling. (Källa: Happianen hästvagn och skapade därmed det
Smith, Modern Vehicle Design, 2001)
som man idag kallar upphovet till den
moderna bilen.

Vägfordonsteknik 2.12

Utvecklingen av den bensindrivna bilen är ett klassiskt exempel på parallell
utveckling och det är många rivaler om vem som var först. Den störste konkurrenten var
Karl Benz som producerade en bensindriven trehjuling 1885, se Figur 2-15.
Under följande 10-årsperiod utvecklades bilar av många andra, både i USA och i
Europa. Det stora genombrottet som gjorden bilen till en massprodukt var snarare en
följd av utvecklingen av massproduktionstekniker än nya tekniska innovationer. 1908
tillverkade Henry Ford T-Forden, se Figur 2-16, och märken som General Motors,
Daimler, Opel, Renault, Benz och Peugeot började att bli kända tillverkare. Variationen
var stor, 1909 så fanns det över 600 biltillverkare bara i USA.

Figur 2-16 Ford modell T (1908-1927). (Källa: Happian-Smith, Modern Vehicle Design, 2001)

Utvecklingen gick fort när det gällde fordonens topphastighet. I själva verket kunde de
köra fortare, men begränsningen låg i att det inte fanns några bra vägar att köra på.
Första betongvägen gjordes 1909 och första trafiksignalen dök upp 1914.

2.5 Fordonsindustri i Sverige
År 2011 består den svenska fordonsindustrin av två tillverkare av personbilar i det
segment som kallas ”premium”; Saab Automobile AB och Volvo Car Corporation,
samt två tillverkare av kommersiella fordon (lastbilar och bussar); Volvo och Scania.
Dessutom finns en av världens ledande tillverkare för säkerhetsutrustning för fordon
(säten, säkerhetsbälten, airbag) i Sverige; Autoliv. Till dessa kan läggas ett stort antal
specialiserade bolag inom exempelvis dämpare (Öhlins), fyrhjulsdrivning (Haldex
Traction) och sidokrocksskydd (Plannja Hardtech) samt en stor mängd andra
underleverantörer av exempelvis avgassystem, ljud- och vibrationsdämpare,
instrumentpaneler, säten etc.
Fordonsindustrin i Sverige sysselsätter i storleksordningen 125 000 personer.
Exportvärdet motsvarar cirke 13 % av den totala svenska varuexporten. De svarar också
för runt en 1/4 av hela tillverkningsindustrins satsningar i forskning och utveckling. De
flesta av företagen har nu utländska ägare och cirka 85 % av personbilarna och drygt
95 % av de tunga fordonen såldes på marknader utanför landet
Fordonsindustrin i Sverige är av gammalt datum. År 1891 grundades
vagnsfabrikaktiebolaget i Södertälje (Vabis) för tillverkning av järnvägsvagnar. År 1897
provkörde Vabis den första i Sverige fabriksbyggda personbilen. År 1900 bildades
Maskinfabriks AB Scania i Malmö för tillverkning av personbilar och lastbilar. Efter en
hård konkurrens mellan Vabis och Scania gick företagen ihop 1911 och bildade AB
Scania-Vabis med säte i Södertälje. Under åren efter första världskriget producerade

Vägfordonsteknik 2.13

företaget cirka 200 fordon per år, hälften personbilar och hälften lastbilar och bussar.
Samtidigt hade Ford Motor Company i USA nått massproduktion med upp till 2
miljoner bilar per år av modellen T-Ford. I en sådan jämförelse så är det inte svårt att
förstå att ekonomi var ett problem.
I det ljuset är det märkligt att Assar Gabrielsson och Gustaf Larssons ”Volvo”projekt, 1926-27, fick bankfinansiering. I samband med detta gjordes en nationell
strukturplan som innebar att Scania-Vabis skulle koncentrera sig på lastvagnar, Volvo
på personvagnar och Thulinverken i Landskrona skulle inriktas på flygplanstillverkning.
Detta blev en mycket viktig struktur för den svenska fordonsindustrin, vars senare
internationella framgångar till betydande del kan tillskrivas den stimulerande
konkurrensen mellan Scania-Vabis och Volvo. Men även om exporten ökade stadigt
hade Sverige en stor nettoimport av fordon under efterkrigstiden.
14 april 1927 rullade den
första Volvon, ÖV4, ut från
fabriken i Lundby på Hisingen i
Göteborg. Volvo myntade uttrycket ”bygga bilar på Volvo
sätt”. Volvo konstruerade delarna men hade underleverantörer
som tillverkade dem efter specifikation. Fokus var på kvalitet
som också är viktigt idag.
1945 återupptogs den
civila tillverkningen av fordon i
Sverige. Scania-Vabis hade då
cirka 1500 anställda varav 380
Figur 2-17 Volvo personbilar som tillverkades 1940-50.
var tjänstemän. Första fredsåret
1946 levererades 402 bussar och
612 lastbilar, varav 127 resepektive 23 för export. På Volvo tillverkade 2850 anställda
5150 lastbilar, 358 bussar och 905 personbilar.
Volvo PV444, se Figur 2-17, symboliserar Volvos succé och blev en riktig
folkbil i Sverige efter andra världskriget. Den blev Sveriges mest sålda bil 1953 och
sedan dess har Volvo haft tätposition på den Svenska personbilsmarknaden och
modellen levde kvar i form av PV544 till 1965. Motorerna utvecklades successivt och
det ledde till att tillförlitliga motorer och trafiksäkra bilar blev ett kännetecken för
Volvo på 60-talet.
Svenska Aeroplane Aktie
Bolaget’s (Saab) första bilprojekt
startade sent 1945. Små, lätta och
robusta bilar av typen som var
populär just innan andra världskriget tillverkades. Ett foto på den
första Saaben ses i Figur 2-18.
Projektet döptes till 92 eftersom
civila Saabprojekt gavs ett
nummer som startade med 9.
Konstruktören Gunnar Ljungström Figur 2-18 Första Saaben lanserades 1949.
ledde arbetet. Sixten Sason
designade utseendet, medan motor, växellåda och andra komponeneter togs från DKW
och andra biltillverkare. Prototypen var klar sommaren 1946 och testades dygnet runt.

Vägfordonsteknik 2.14

Under tiden hade även Saab utvecklat en egen motor och växellåda. Innan modellen
släpptes 1949 hade testerna omfattat cirka 280000 km. Årsproduktionen var planerad
för 4500 bilar. Produktionen startade i Linköping, men verksamheten flyttades till
Trollhättan 1947. Saabs satsning på aerodynamik och väghållningsförmåga har följt
produkterna genom åren.
1969 går Saab och Scania-Vabis ihop och bildar Saab-Scania AB. Detta innebar
möjligheter att återuppta motorproduktionen. Detta ledde fram till satsningen på
turbomotorn vilket var mycket framgångsrikt och gav Saab ”teknikimage”.
På åttiotalet genomgick svensk bilindustri en ekonomiskt mycket svår, närmast
krisartad period som resulterade i utländska ägare. 2009 kom en världsomfattande
finanskris och personbilstillverkarna fick i samband med det nya utländska ägare.
En del av AB Volvos omsättning omfattas av fordon för anläggningsarbeten
såsom hjullastare, grävmaskiner och dumprar. Under den 165-åriga utveckling av det
som idag omfattas av Volvo CE, träffar man på över 40 olika företagsnamn. Speciellt
kan nämnas Bolinder-Munktell i Eskilstuna som var ett företag mest känt för att
tillverka traktorer. Företaget köptes av Volvo och specialiserade sig på midjestyrda
anläggningsfordon och blev Volvo BM. Genom en internationell strukturaffär
fusionerades bolaget med de två amerikanska konkurrenterna Michigan och Euclid till
en av tre stora aktörer internationellt, med namnet VME. De köpte även upp
familjekontrollerade Åkermans verkstäder med grävmaskintillverkning som specialitet.
Erfarenheterna från hårda och tunga skogstransporter har tekniskt gynnat de
svenska lastbilsföretagen på exportmarknaderna och bidragit till att dessa företag idag
tillhör de stora i världen. Ökande transportvolym och starkare bilar har successivt lett
fram till större tillåtna bruttovikter och fordonslängder. Dagens specialiserade
transporter kräver i princip en unik lastbil för varje transportuppgift, vilket i sin tur
försvårar en rationell produktionsapparat. Detta löses genom att modulindela lastbilen i
ett antal kombinerbara standardkomponenter (moduler), se Figur 2-19. Man kan
konstatera att fordonsindustrin blivit en av Sveriges basnäringar och den har dessutom
stor betydelse för utvecklingen av det tekniska kunnandet i landet.

Figur 2-19 Exempel på modulindelningen av en Scanialastbil. (Källa: Scania)

