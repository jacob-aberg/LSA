Lättkonstruktioner 8.1

8. Lättkonstruktioner
Materialval och konstruktionslösningar
av
Stefan Hallström
KTH Farkost och flyg

8.1 Inledning
För att kunna flyga måste man övervinna gravitationen och därför har låg vikt alltid
varit nödvändigt för flygande farkoster. Detta krav är ännu mer påtagligt för
rymdfarkoster där man nästan hamnar i ett moment 22: För raketer är typiskt 1 % av
totalvikten nyttolast, circa 9 % struktur och 90 % bränsle. Farkosten blir som tyngst vid
starten då gravitationens påverkan är som störst och det gör att man inte kan skicka upp
hur mycket som helst åt gången. Att bygga en rymdstation kräver till exempel fler än
100 rymdfärjeuppskjutningar och varje kilo nyttolast kostar omkring 100 000 kr att
transportera ut i rymden. I sådana tillämpningar kan man naturligtvis acceptera väldigt
höga materialkostnader för att spara vikt.
Konsten att bygga styva och starka konstruktioner till låg vikt har annars
huvudsakligen utvecklats inom flygindustrin. De flesta flygplanskroppar och vingar
utgörs av längs- och tvärförstyvade tunna skal där själva skalet bär stor del av de
verkande lasterna. Detta kan jämföras med t.ex. personbilen vars kaross huvudsakligen
fungerar som kläder. Den ger färg, form och ytfinish och bidrar med aerodynamiska
egenskaper, krockskydd m.m. men är sällan strukturellt bärande.
Låg vikt är alltså en nödvändighet för flygande farkoster men det ger naturligtvis
fördelar även för andra fordonstyper. För godstransporter på vägar och järnvägar, där
totalvikten är begränsad, kan ett sparat kilo i strukturen tas ut som betalande last istället
och omedelbart ge ekonomiska vinster. Låg vikt för mer extrema farkoster kan höja
prestanda såsom acceleration, hastighet, manövrerbarhet, et cetera. Om man till exempel
vill utveckla en farkost för att gå snabbare kan man göra det på olika sätt. Om man
väljer att öka effekten behöver man en starkare motor. För att klara påfrestningarna från
denna behöver man sannolikt dimensionera upp motorinfästningar, transmission och
bränsletankar och detta bidrar med extra vikt. Har man otur ökar påfrestningar på
manöverdon och andra detaljer i sådan grad att de måste förstärkas och i slutändan kan
en väsentlig del av prestandaökningen ha ätits upp av ökad vikt. Detta scenario brukar
man kalla en negativ designspiral. Om man i stället kan göra stukturen lättare slipper
man ovannämnda bieffekter och om man är riktigt framgångsrik kanske man till och
med kan använda en mindre motor och dimensionera ner andra detaljer så att man spar
ytterligare vikt. Det sistnämnda är vad man kallar en positiv designspiral.
En annan fördel med låg vikt är driftsekonomin. För exempelvis trafikflygplan
motsvarar en viktbesparing på bara ett kilogram mer än 100 liter bränsle per år. För
godstransporter är själva drivmedlet en relativt stor del av omkostnaderna och för dessa
kan därför redan en mycket liten förbättring av bränsleförbrukningen vara värdefull.
Bränsleförbrukning är inte bara en ekonomisk fråga utan även en miljöfråga. Då
man gör så kallade livscykelanalyser av farkoster räknar man samman hur stor
miljöbelastning tillverkning, drift och återvinning ger. Ett praktiskt exempel är en
jämförelse av en kustbevakningsbåt byggd antingen i svetsad aluminium eller som
sandwichkonstruktion med täckskikt av kompositmaterial (fiberarmerad plast). Man
kom fram till att en sandwichbåt skulle bli 15 % lättare än en aluminiumbåt men

Lättkonstruktioner 8.2

samtidigt något dyrare att tillverka. Det skulle också bli mycket mer kostsamt att
återvinna den fiberarmerade plasten än motsvarande aluminium. Emellertid skulle den
lägre vikten spara 200 m3 dieselolja under båtens beräknade livslängd på 25 år och då
detta sattes i relation till nackdelarna i tillverkning och återvinning blev sandwich ett
självklart val ur miljösynpunkt. Livscykelanalysen visade att 80 % av fartygets
miljöbelastning uppkommer under drift.

8.2 Hållfasthet kontra styvhet
Då man dimensionerar konstruktioner tänker man i allmänhet i termer av hållfasthet.
Håller det eller håller det ej? I farkosttillämpningar är dock ofta styvhet mer kritiskt än
hållfasthet. Till exempel måste en flygplansvinge vara styv för att inte aerodynamiken
ska förändras då vingen belastas. Chassit på en bil skall vara styvt för att ge goda
köregenskaper. För fordonstillämpningar generellt vill man undvika låga egenfrekvenser eftersom de kan orsaka åksjuka och andra obehag och en parameter som
höjer egenfrekvenserna är styvhet. För många strukturelement är hållfastheten inte ett
problem efter att styvhetskraven uppfyllts och man brukar benämna sådana detaljer
”styvhetsdimensionerade” i motsats till ”hållfasthetsdimensionerade”.
Styvhetsdimensionering har lett till utveckling av speciella konstruktionslösningar och en sådan är sandwichprincipen. Låt oss betrakta en balk som vi utsätter
för ett böjande moment M, se Fig. 8-1.

z
M

M

Figur 8-1 Balk utsatt för böjande moment.

Böjstyvheten, eller motståndet mot böjning per breddenhet ges av uttrycket
2

D = ∫ Ez dz

(8.1)

där elasticitetsmodulen, E, beskriver materialets styvhet och z är avståndet till
neutrallagret, d.v.s. den linje i tvärsnittet som inte töjs av böjdeformationen. Som synes
uppnås böjstyvhet genom att använda styva material men framför allt genom att flytta ut
så mycket som möjligt av materialet i tjockleksriktningen. Detta är anledningen till att
exempelvis I- och H-balkar ser ut som de gör. Om man tillåter sig att blanda material
kan man spara vikt genom att låta ett väldigt lätt material bygga tjockleken och placera
det styva materialet uteslutande längst ut där det har som störst verkan. För att
kompensera för att det lättare materialet har lite sämre egenskaper kan man låta det fylla
ut hela spalten mellan flänsarna och få ett tvärsnitt med konstant bredd. Vi har då byggt
oss en sandwichbalk med en lätt kärna och styva täckskikt, se Fig 8-2.

Lättkonstruktioner 8.3

tf
tc
tf
Figur 8-2 Sandwichbalkens tvärsnitt.

Böjstyvheten per breddenhet för en sandwichbalk kan beräknas enligt (8.1) till
D=

2E f t 3f
3

+ E f t 2f tc +

E f t f t 2c

(8.2)

2

där index f står för täckskikt (face) och c för kärna (core). Vi har i (8.2) antagit att
kärnmaterialets bidrag till böjstyvheten är försumbart. Hållfastheten kan också beskrivas
som maximalt böjmoment per breddenhet som kan upptas av balken, enligt

 2t 3f
t f tc2 
2

σˆ f 
+ t f tc +
2 
 3
Mmax =
t
tf + c
2

(8.3)

där σˆ f är kritisk dragspänning (last/tvärsnittsarea) för täckskikten. Om vi nu utgår ifrån
ett massivt tvärsnitt som vi sedan delar för att fylla mellanrummet med ett lätt
kärnmaterial kan vi se att styvhet och hållfasthet ökar dramatiskt med tjockleken på
kärmaterialet. Vikten påverkas bara marginellt eftersom kärnmaterialets densitet ofta är
en bråkdel av täckskiktens. Normerade resultat presenteras i tabell 8-1.
Tabell 8-1 Böjstyvhet och böjhållfasthet och vikt som funktion av kärntjocklek

tc

Styvhet

Hållfasthet

Vikt

0

1

1

1

tf
2 tf
4 tf

3
7
19

2
3.5
6

~1
~1
~1

8.3 Materialval
Lättkonstruktion är inte bara en fråga om struktur utan även materialval. I stället för att
uteslutande se till mekaniska egenskaper är man intresserad av material som har goda
egenskaper i förhållande till sin densitet, så kallade specifika egenskaper. Aluminium
har länge varit dominerande i flygindustrin och främst då i form av Dural, en legering
med koppar och magnesium som har bättre brottseghet och utmattningsegenskaper än
ren aluminium. Aluminium är också vanligt i båtindustrin och har på senare år även
börjat introduceras på allvar i bilindustrin. På flygsidan har till exempel titan också
förekommit men huvudsakligen i mer extrema flygplanstyper eftersom materialet är
dyrt och mycket svårt att bearbeta. Under andra världskriget tvingade materialbrist

Lättkonstruktioner 8.4

engelsmännen att börja bygga flygplan i trä. Trä har mycket goda specifika egenskaper i
sin fiberriktning medan egenskaperna tvärs fiberriktningen som bekant är sämre.
Mosquitoplanen utnyttjade sandwichprincipen med täckskikt av plywood på en kärna av
balsaträ. Eftersom träets fibrer är orienterade olika i plywoodens olika lager krävdes
viss utveckling av analysmetoder för att dimensionera dessa plan och dessa kom senare
att ligga till grund för dagens dimensionering av laminat i fiberarmerad plast.
Kompositmaterial är ett vitt begrepp men här avses konsekvent fiberarmerade
polymerer. Fibrerna är oftast av glas, kol eller aramid (Kevlar är ett känt produktnamn)
och matrisen av härd- eller termoplast. Tack vare fibrernas goda specifika egenskaper
kan man erhålla material som är väldigt konkurenskraftiga för lätta konstruktioner. I
Fig. 8-3 visas schematiskt specifik styvhet och hållfasthet för några olika material.
^
σ/ρ
350
Glass/UD-0
300

Carbon/QI

250
200
150
Titanium

Bone

100

Pine

Aluminium
Balsa

Glass/CSM
50
0

Steel
Plywood

Carbon/UD-90
Glass/UD-90
0

5

10

15

20

25

E /ρ
30

35

40

45

50

Figur 8-3 Specifik styvhet och hållfasthet för olika material.

8.4 Kompositers mekaniska egenskaper
Liksom trä har kompositer en fiberriktning som gör att materialet har olika mekaniska
egenskaper i olika riktningar. Man säger att materialen är anisotropa till skillnad från till
exempel metaller som är isotropa. Anisotropin kan designas bort, helt eller delvis,
genom att styra fiberriktningen i kompositen på olika sätt, men i många tillämpningar
vill man ha riktade egenskaper. Ofta utgörs kompositer likt plywood av ett antal
enkelriktade lager som staplats i en vald sekvens för att ge önskade egenskaper. I
flygsammanhang använder man oftast kolfiberarmerad epoxy och då man tillverkar
isotropa laminat av denna komposit når man nästan samma styvhet som för aluminium,
fast till hälften så hög vikt. Denna typ av flygkomposit har därför fått öknamnet "black
aluminium".
En intressant och mycket speciell egenskap för kompositer är att de kan designas
för att deformeras väldigt okonventionellt under belastning. Om man bygger upp ett
laminat på ett osymmetriskt sätt kan man få en komposit som till exempel vrider sig då
den utsätts för böjning eller förlängs när man vrider den. I Fig. 8-4 visas ett exempel på

Lättkonstruktioner 8.5

vad man kan åstadkomma med böj/vrid-koppling i material. Ett flygplan med
framåtsvepta vingar blir mycket manövrerbart men tyvärr också instabilt om det byggs
med konventionell teknik. Instabiliteten kommer från kopplingen mellan aerodynamik
och mekanik: Då luftlaster böjer vingen ökas anfallsvinkeln och luftlasterna ökar
ytterligare, och så vidare. För att bibehålla stabilitet med konventionell teknik måste
vingen göras så styv att den i princip förblir odeformerad och en sådan lösning blir för
tung för att vara flygduglig. Med kompositmaterial kan man emellertid styra
deformationen så att vingen vrider i motsatt riktning (minskande anfallsvinkel) då den
böjs och framåtsvepta vingar blir plötsligt möjligt utan väsentlig viktökning.

Figur 8-4 Flygplan X29 (Källa: NASA).

8.5 Tillämpningar
Många av våra exempel ovan har hämtats från flygande farkoster eftersom ämnet
lättkonstruktioner historiskt sett varit starkt kopplat till flygindustrin. Nedan presenteras
därför ett antal tillämpningar inom andra farkostgrenar.
Småbåtsindustrin har länge varit flitiga användare av kompositmaterial men
målfunktionen har sällan varit låg vikt utan oftare rationell, formflexibel och billig
produktion i små till måttliga serier. Att "plastbåtar" är stryktåliga och kräver relativt
lite underhåll har naturligtvis också bidragit till framgången.
De sistnämnda argumenten bidrog till att glasfiberarmerad plast i början av 70talet ersatte trä som konstruktionsmaterial för svenska minsvepare. Dessa måste som
bekant vara ickemagnetiska för att fylla sin funktion. För att få strukturen tålig mot
mekanisk chock valde man att bygga skrovet som en sandwichkonstruktion.
Erfarenheterna från dessa fartyg blev så goda att man fortsatte utvecklingen av
sandwichfartyg. Utvecklingen av produktionsmetoder, återigen låga underhållskostnader men framförallt låg vikt har på senare år bidragit till att fartyg med andra
uppgifter än minjakt konstruerats av sandwichmaterial. Ett exempel är kustkorvetten
Visby för vilken bland annat smygteknik utnyttjats för att minimera radarsignatur, se

Lättkonstruktioner 8.6

Fig. 8-5. Även i civila marina tillämpningar har kompositmaterial vunnit mycket mark
på senare år.

Figur 8-5 Kustkorvett Visby (Källa: Kockums AB Karlskronavarvet).

För godstransport på väg har försök med självbärande trailers gjorts. Genom att bygga
ett trailerskal i sandwich kunde man eliminera stora delar av chassit och öka den
betalande lasten, se Fig. 8-6.

Figur 8-6 Självbärande lastbilstrailer i sandwich.

Lättkonstruktioner 8.7

På personbilsidan börjar också fler och fler detaljer konstrueras i lätta kompositmaterial
och som ett exempel visas en motorhuv (Fig8-7).

Figur 8-7 Motorhuv i kompositmaterial (Källa: Daimler-Benz Forschung und Technik AG).

